<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷九十八傅靳蒯成列传第三十八</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷九十八傅靳蒯成列传第三十八</h1>
		<div class="content">
			<p><em class="r">阳陵侯傅宽</em>，以<em class="r">魏</em>五大夫骑将从，为舍人，起<em class="r">横阳</em>。从攻<em class="r">安阳</em>、<em class="r">杠里</em>，击<em class="r">赵贲</em>军于<em class="r">开封</em>，及击<em class="r">杨熊曲遇</em>、<em class="r">阳武</em>，斩首十二级，赐爵卿。从至<em class="r">霸上</em>。<em class="r">沛公</em>立为<em class="r">汉王</em>，<em class="r">汉王</em>赐<em class="r">宽</em>封号<em class="r">共德君</em>。从入<em class="r">汉中</em>，迁为右骑将。从定<em class="r">三秦</em>，赐食邑<em class="r">雕阴</em>。从击<em class="r">项籍</em>，待<em class="r">怀</em>，赐爵<em class="r">通德侯</em>。从击<em class="r">项冠</em>、<em class="r">周兰</em>、<em class="r">龙且</em>，所将卒斩骑将一人<em class="r">敖</em>下，益食邑。</p>
<p>属<em class="r">淮阴</em>，击破<em class="r">齐历下</em>军，击<em class="r">田解</em>。属相国<em class="r">参</em>，残<em class="r">博</em>，益食邑。因定<em class="r">齐</em>地，剖符世世勿绝，封为<em class="r">阳陵侯</em>，二千六百户，除前所食。为<em class="r">齐</em>右丞相，备<em class="r">齐</em>。五岁为<em class="r">齐</em>相国。</p>
<p>四月，击<em class="r">陈豨</em>，属太尉<em class="r">勃</em>，以相国代丞相<em class="r">哙</em>击<em class="r">豨</em>。一月，徙为<em class="r">代</em>相国，将屯。二岁，为<em class="r">代</em>丞相，将屯。</p>
<p><em class="r">孝惠</em>五年卒，谥为<em class="r">景侯</em>。子<em class="r">顷侯精立</em>，二十四年卒。子<em class="r">共侯则</em>立，十二年卒。子侯<em class="r">偃</em>立，三十一年，坐与<em class="r">淮南王</em>谋反，死，国除。</p>
<p><em class="r">信武侯靳歙</em>，以中涓从，起<em class="r">宛朐</em>。攻<em class="r">济阳</em>。破<em class="r">李由</em>军。击<em class="r">秦</em>军<em class="r">亳</em>南、<em class="r">开封</em>东北，斩骑千人将一人，首五十七级，捕虏七十三人，赐爵封号<em class="r">临平君</em>。又战<em class="r">蓝田</em>北，斩车司马二人，骑长一人，首二十八级，捕虏五十七人。至<em class="r">霸上</em>。<em class="r">沛公</em>立为<em class="r">汉王</em>，赐<em class="r">歙</em>爵<em class="r">建武侯</em>，迁为骑都尉。</p>
<p>从定<em class="r">三秦</em>。别西击<em class="r">章平</em>军于<em class="r">陇西</em>，破之，定<em class="r">陇西</em>六县，所将卒斩车司马、候各四人，骑长十二人。从东击<em class="r">楚</em>，至<em class="r">彭城</em>。<em class="r">汉</em>军败还，保<em class="r">雍丘</em>，去击反者<em class="r">王武</em>等。略<em class="r">梁</em>地，别将击<em class="r">邢说</em>军<em class="r">菑</em>南，破之，身得<em class="r">说</em>都尉二人，司马、候十二人，降吏卒四千一百八十人。破<em class="r">楚</em>军<em class="r">荥阳</em>东。三年，赐食邑四千二百户。</p>
<p>别之<em class="r">河内</em>，击<em class="r">赵</em>将<em class="r">贲郝</em>军<em class="r">朝歌</em>，破之，所将卒得骑将二人，车马二百五十匹。从攻<em class="r">安阳</em>以东，至<em class="r">棘蒲</em>，下七县。别攻破<em class="r">赵</em>军，得其将司马二人，候四人，降吏卒二千四百人。从攻下<em class="r">邯郸</em>。别下<em class="r">平阳</em>，身斩守相，所将卒斩兵守、郡守各一人，降<em class="r">邺</em>。从攻<em class="r">朝歌</em>、<em class="r">邯郸</em>，及别击破<em class="r">赵</em>军，降<em class="r">邯郸郡</em>六县。还军<em class="r">敖仓</em>，破<em class="r">项籍</em>军<em class="r">成皋</em>南，击绝<em class="r">楚</em>饷道，起<em class="r">荥阳</em>至<em class="r">襄邑</em>。破<em class="r">项冠</em>军<em class="r">鲁</em>下。略地东至<em class="r">缯</em>、<em class="r">郯</em>、<em class="r">下邳</em>，南至<em class="r">蕲</em>、<em class="r">竹邑</em>。击<em class="r">项悍济阳</em>下。还击<em class="r">项籍陈</em>下，破之。别定<em class="r">江陵</em>，降<em class="r">江陵</em>柱国、大司马以下八人，身得<em class="r">江陵王</em>，生致之<em class="r">雒阳</em>，因定<em class="r">南郡</em>。从至<em class="r">陈</em>，取<em class="r">楚王信</em>，剖符世世勿绝，定食四千六百户，号<em class="r">信武侯</em>。</p>
<p>以骑都尉从击<em class="r">代</em>，攻<em class="r">韩信平城</em>下，还军<em class="r">东垣</em>。有功，迁为车骑将军，并将<em class="r">梁</em>、<em class="r">赵</em>、<em class="r">齐</em>、<em class="r">燕</em>、<em class="r">楚</em>车骑，别击<em class="r">陈豨</em>丞相<em class="r">敞</em>，破之，因降<em class="r">曲逆</em>。从击<em class="r">黥布</em>有功，益封定食五千三百户。凡斩首九十级，虏百三十二人；别破军十四，降城五十九，定郡、国各一，县二十三；得王、柱国各一人，二千石以下至五百石三十九人。</p>
<p><em class="r">高后</em>五年，<em class="r">歙</em>卒，谥为<em class="r">肃侯</em>。子<em class="r">亭</em>代侯。二十一年，坐事国人过律，<em class="r">孝文</em>后三年，夺侯，国除。</p>
<p><em class="r">蒯成侯&lt;imgalt=""class="kindle-cn-inline-character"src="Image00129.jpg"/&gt;</em>者，<em class="r">沛</em>人也，姓<em class="r">周氏</em>。常为<em class="r">高祖</em>参乘，以舍人从起<em class="r">沛</em>。至<em class="r">霸上</em>，西入<em class="r">蜀</em>、<em class="r">汉</em>，还定<em class="r">三秦</em>，食邑<em class="r">池阳</em>。东绝甬道，从出度<em class="r">平阴</em>，遇<em class="r">淮阴侯</em>兵<em class="r">襄国</em>，军乍利乍不利，终无离上心。以&lt;imgalt=""class="kindle-cn-inline-character"src="Image00129.jpg"/&gt;为<em class="r">信武侯</em>，食邑三千三百户。<em class="r">高祖</em>十二年，以&lt;imgalt=""class="kindle-cn-inline-character"src="Image00129.jpg"/&gt;为<em class="r">蒯成侯</em>，除前所食邑。</p>
<p>上欲自击<em class="r">陈豨</em>，<em class="r">蒯成侯</em>泣曰：“始<em class="r">秦</em>攻破天下，未尝自行。今上常自行，是为无人可使者乎？”上以为“爱我”，赐入殿门不趋，杀人不死。</p>
<p>至<em class="r">孝文</em>五年，&lt;imgalt=""class="kindle-cn-inline-character"src="Image00082.jpg"/&gt;以寿终，谥为<em class="r">贞侯</em>。子<em class="r">昌</em>代侯，有罪，国除。至<em class="r">孝景</em>中二年，封&lt;imgalt=""class="kindle-cn-inline-character"src="Image00129.jpg"/&gt;子<em class="r">居</em>代侯。至<em class="r">元鼎</em>三年，<em class="r">居</em>为太常，有罪，国除。</p>
<p><em class="r">太史公</em>曰：<em class="r">阳陵侯傅宽</em>、<em class="r">信武侯靳歙</em>皆高爵，从<em class="r">高祖</em>起<em class="r">山东</em>，攻<em class="r">项籍</em>，诛杀名将，破军降城以十数，未尝困辱，此亦天授也。<em class="r">蒯成侯周&lt;imgalt=""class="kindle-cn-inline-character"src="Image00129.jpg"/&gt;</em>操心坚正，身不见疑，上欲有所之，未尝不垂涕，此有伤心者然，可谓笃厚君子矣。</p>
		</div>
	</div>
</main>

</body>
</html>
