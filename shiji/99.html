<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷九十九刘敬叔孙通列传第三十九</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷九十九刘敬叔孙通列传第三十九</h1>
		<div class="content">
			<p><em class="r">刘敬</em>者，齐人也。<em class="r">汉</em>五年，戍<em class="r">陇西</em>，过<em class="r">洛阳</em>，<em class="r">高帝</em>在焉。<em class="r">娄敬</em>脱輓辂，衣其羊裘，见<em class="r">齐</em>人<em class="r">虞将军</em>曰：“臣愿见上言便事。”<em class="r">虞将军</em>欲与之鲜衣，<em class="r">娄敬</em>曰：“臣衣帛，衣帛见；衣褐，衣褐见：终不敢易衣。”于是<em class="r">虞将军</em>入言上。上召入见，赐食。</p>
<p>已而问<em class="r">娄敬</em>，<em class="r">娄敬</em>说曰：“陛下都<em class="r">洛阳</em>，岂欲与<em class="r">周室</em>比隆哉？”上曰：“然。”<em class="r">娄敬</em>曰：“陛下取天下与<em class="r">周室</em>异。<em class="r">周</em>之先自<em class="r">后稷</em>，<em class="r">尧</em>封之<em class="r">邰</em>，积德累善十有馀世。<em class="r">公刘</em>避<em class="r">桀</em>居<em class="r">豳</em>。<em class="r">太王</em>以<em class="r">狄</em>伐故，去<em class="r">豳</em>，杖马箠居<em class="r">岐</em>，国人争随之。及<em class="r">文王</em>为<em class="r">西伯</em>，断<em class="r">虞芮</em>之讼，始受命，<em class="r">吕望</em>、<em class="r">伯夷</em>自海滨来归之。<em class="r">武王</em>伐<em class="r">纣</em>，不期而会<em class="r">孟津</em>之上八百诸侯，皆曰<em class="r">纣</em>可伐矣，遂灭<em class="r">殷</em>。<em class="r">成王</em>即位，<em class="r">周公</em>之属傅相焉，乃营<em class="r">成周洛邑</em>，以此为天下之中也，诸侯四方纳贡职，道里均矣，有德则易以王，无德则易以亡。凡居此者，欲令<em class="r">周</em>务以德致人，不欲依阻险，令后世骄奢以虐民也。及<em class="r">周</em>之盛时，天下和洽，四夷乡风，慕义怀德，附离而并事天子，不屯一卒，不战一士，八夷大国之民莫不宾服，效其贡职。及<em class="r">周</em>之衰也，分而为两，天下莫朝，<em class="r">周</em>不能制也。非其德薄也，而形势弱也。今陛下起<em class="r">丰沛</em>，收卒三千人，以之径往而卷<em class="r">蜀汉</em>，定<em class="r">三秦</em>，与<em class="r">项羽</em>战<em class="r">荥阳</em>，争<em class="r">成皋</em>之口，大战七十，小战四十，使天下之民肝脑涂地，父子暴骨中野，不可胜数，哭泣之声未绝，伤痍者未起，而欲比隆于<em class="r">成康</em>之时，臣窃以为不侔也。且夫秦地被山带<em class="r">河</em>，四塞以为固，卒然有急，百万之众可具也。因<em class="r">秦</em>之故，资甚美膏腴之地，此所谓天府者也。陛下入关而都之，<em class="r">山</em>东虽乱，<em class="r">秦</em>之故地可全而有也。夫与人斗，不搤其亢，拊其背，未能全其胜也。今陛下入关而都，案<em class="r">秦</em>之故地，此亦描天下之亢而拊其背也。”</p>
<p><em class="r">高帝</em>问群臣，群臣皆<em class="r">山</em>东人，争言<em class="r">周</em>王数百年，<em class="r">秦</em>二世即亡，不如都<em class="r">周</em>。上疑未能决。及<em class="r">留侯</em>明言入关便，即日车驾西都<em class="r">关中</em>。</p>
<p>于是上曰：“本言都<em class="r">秦</em>地者<em class="r">娄敬</em>，‘娄’者乃‘刘’也。”赐姓<em class="r">刘氏</em>，拜为郎中，号为<em class="r">奉春君</em>。</p>
<p><em class="r">汉</em>七年，<em class="r">韩王信</em>反，<em class="r">高帝</em>自往击之。至<em class="r">晋阳</em>，闻<em class="r">信</em>与<em class="r">匈奴</em>欲共击<em class="r">汉</em>，上大怒，使人使<em class="r">匈奴</em>。<em class="r">匈奴</em>匿其壮士肥牛马，但见老弱及羸畜。使者十辈来，皆言<em class="r">匈奴</em>可击。上使<em class="r">刘敬</em>复往使<em class="r">匈奴</em>，还报曰：“两国相击，此宜夸矜见所长。今臣往，徒见羸瘠老弱，此必欲见短，伏奇兵以争利。愚以为_匈_<em class="r">奴</em>不可击也。”是时<em class="r">汉</em>兵已逾<em class="r">句注</em>，二十馀万兵已业行。上怒，骂<em class="r">刘敬</em>曰：“<em class="r">齐</em>虏！以口舌得官，今乃妄言沮吾军。”械系<em class="r">敬广武</em>。遂往，至<em class="r">平城</em>，<em class="r">匈奴</em>果出奇兵围<em class="r">高帝白登</em>，七日然后得解。<em class="r">高帝</em>至<em class="r">广武</em>，赦<em class="r">敬</em>，曰：“吾不用公言，以困<em class="r">平城</em>。吾皆已斩前使十辈言可击者矣。”乃封<em class="r">敬</em>二千户，为关内侯，号为<em class="r">建信侯</em>。</p>
<p><em class="r">高帝</em>罢<em class="r">平城</em>归，<em class="r">韩王信</em>亡入<em class="r">胡</em>。当是时，<em class="r">冒顿</em>为单于，兵强，控弦三十万，数苦北边。上患之，问<em class="r">刘敬</em>。<em class="r">刘敬</em>曰：“天下初定，士卒罢于兵，未可以武服也。<em class="r">冒顿</em>杀父代立，妻群母，以力为威，未可以仁义说也。独可以计久远子孙为臣耳，然恐陛下不能为。”上曰：“诚可，何为不能！顾为奈何？”<em class="r">刘敬</em>对曰：“陛下诚能以適长公主妻之，厚奉遗之，彼知<em class="r">汉</em>適女送厚，蛮夷必慕以为阏氏，生子必为太子，代单于。何者？贪<em class="r">汉</em>重币。陛下以岁时<em class="r">汉</em>所馀彼所鲜数问遗，因使辩士风谕以礼节。<em class="r">冒顿</em>在，固为子婿；死，则外孙为单于。岂尝闻外孙敢与大父抗礼者哉？兵可无战以渐臣也。若陛下不能遣长公主，而令宗室及后宫诈称公主，彼亦知，不肯贵近，无益也。”<em class="r">高帝</em>曰：“善。”欲遣长公主。<em class="r">吕后</em>日夜泣，曰：“妾唯太子、一女，奈何弃之<em class="r">匈奴</em>！”上竟不能遣长公主，而取家人子名为长公主，妻单于。使<em class="r">刘敬</em>往结和亲约。</p>
<p><em class="r">刘敬</em>从<em class="r">匈奴</em>来，因言“<em class="r">匈奴河南白羊</em>、<em class="r">楼烦王</em>，去<em class="r">长安</em>近者七百里，轻骑一日一夜可以至<em class="r">秦中</em>。<em class="r">秦中</em>新破，少民，地肥饶，可益实。夫诸侯初起时，非<em class="r">齐</em>诸<em class="r">田</em>，<em class="r">楚昭</em>、<em class="r">屈</em>、<em class="r">景</em>莫能兴。今陛下虽都<em class="r">关中</em>，实少人。北近<em class="r">胡</em>寇，东有六国之族，宗强，一日有变，陛下亦未得高枕而卧也。臣愿陛下徙<em class="r">齐</em>诸<em class="r">田</em>，<em class="r">楚昭</em>、<em class="r">屈</em>、<em class="r">景</em>，<em class="r">燕</em>、<em class="r">赵</em>、<em class="r">韩</em>、<em class="r">魏</em>后，及豪桀名家居<em class="r">关中</em>。无事，可以备<em class="r">胡</em>；诸侯有变，亦足率以东伐。此强本弱末之术也”。上曰：“善。”乃使<em class="r">刘敬</em>徙所言<em class="r">关中</em>十馀万口。</p>
<p><em class="r">叔孙通</em>者，<em class="r">薛</em>人也。<em class="r">秦</em>时以文学征，待诏博士。数岁，<em class="r">陈胜</em>起<em class="r">山东</em>，使者以闻，<em class="r">二世</em>召博士诸儒生问曰：“<em class="r">楚</em>戍卒攻<em class="r">蕲</em>入<em class="r">陈</em>，于公如何？”博士诸生三十馀人前曰：“人臣无将，将即反，罪死无赦。愿陛下急发兵击之。”<em class="r">二世</em>怒，作色。<em class="r">叔孙通</em>前曰：“诸生言皆非也。夫天下合为一家，毁郡县城，铄其兵，示天下不复用。且明主在其上，法令具于下，使人人奉职，四方辐辏，安敢有反者！此特群盗鼠窃狗盗耳，何足置之齿牙间。郡守尉今捕论，何足忧。”<em class="r">二世</em>喜曰：“善。”尽问诸生，诸生或言反，或言盗。于是<em class="r">二世</em>令御史案诸生言反者下吏，非所宜言。诸言盗者皆罢之。乃赐<em class="r">叔孙通</em>帛二十匹，衣一袭。拜为博士。<em class="r">叔孙通</em>已出宫，反舍，诸生曰：“先生何言之谀也？”<em class="r">通</em>曰：“公不知也，我几不脱于虎口！”乃亡去，之<em class="r">薛</em>，<em class="r">薛</em>已降<em class="r">楚</em>矣。及<em class="r">项梁</em>之<em class="r">薛</em>，<em class="r">叔孙通</em>从之。败于<em class="r">定陶</em>，从<em class="r">怀王</em>。<em class="r">怀王</em>为<em class="r">义帝</em>，徙<em class="r">长沙</em>，<em class="r">叔孙通</em>留事<em class="r">项王</em>。<em class="r">汉</em>二年，<em class="r">汉王</em>从五诸侯入<em class="r">彭城</em>，<em class="r">叔孙通</em>降<em class="r">汉王</em>。<em class="r">汉王</em>败而西，因竟从<em class="r">汉</em>。</p>
<p><em class="r">叔孙通</em>儒服，<em class="r">汉王</em>憎之；乃变其服，服短衣，<em class="r">楚</em>制，<em class="r">汉王</em>喜。</p>
<p><em class="r">叔孙通</em>之降<em class="r">汉</em>，从儒生弟子百馀人，然<em class="r">通</em>无所言进，专言诸故群盗壮士进之。弟子皆窃骂曰：“事先生数岁，幸得从降<em class="r">汉</em>，今不能进臣等，专言大猾，何也？”<em class="r">叔孙通</em>闻之，乃谓曰：“<em class="r">汉王</em>方蒙矢石争天下，诸生宁能斗乎？故先言斩将搴旗之士。诸生且待我，我不忘矣。”<em class="r">汉王</em>拜<em class="r">叔孙通</em>为博士，号<em class="r">稷嗣君</em>。</p>
<p><em class="r">汉</em>五年，已并天下，诸侯共尊<em class="r">汉王</em>为皇帝于<em class="r">定陶</em>，<em class="r">叔孙通</em>就其仪号。<em class="r">高帝</em>悉去<em class="r">秦</em>苛仪法，为简易。群臣饮酒争功，醉或妄呼，拔剑击柱，<em class="r">高帝</em>患之。<em class="r">叔孙通</em>知上益厌之也，说上曰：“夫儒者难与进取，可与守成。臣愿征<em class="r">鲁</em>诸生，与臣弟子共起朝仪。”<em class="r">高帝</em>曰：“得无难乎？”<em class="r">叔孙通</em>曰：“<em class="r">五帝</em>异乐，<em class="r">三王</em>不同礼。礼者，因时世人情为之节文者也。故<em class="r">夏</em>、<em class="r">殷</em>、<em class="r">周</em>之礼所因损益可知者，谓不相复也。臣愿颇采古礼与<em class="r">秦</em>仪杂就之。”上曰：“可试为之，令易知，度吾所能行为之。”</p>
<p>于是<em class="r">叔孙通</em>使征<em class="r">鲁</em>诸生三十馀人。<em class="r">鲁</em>有两生不肯行，曰：“公所事者且十主，皆面谀以得亲贵。今天下初定，死者未葬，伤者未起，又欲起礼乐。礼乐所由起，积德百年而后可兴也。吾不忍为公所为。公所为不合古，吾不行。公往矣，无污我！”<em class="r">叔孙通</em>笑曰：“若真鄙儒也，不知时变。”</p>
<p>遂与所征三十人西，及上左右为学者与其弟子百馀人为绵蕞野外。习之月馀，<em class="r">叔孙通</em>曰：“上可试观。”上既观，使行礼，曰：“吾能为此。”乃令群臣习肄，会十月。</p>
<p><em class="r">汉</em>七年，<em class="r">长乐宫</em>成，诸侯群臣皆朝十月。仪：先平明，谒者治礼，引以次入殿门，廷中陈车骑步卒卫宫，设兵张旗志。传言“趋”。殿下郎中夹陛，陛数百人。功臣列侯诸将军军吏以次陈西方，东向；文官丞相以下陈东方，西向。大行设九宾，胪传。于是皇帝辇出房，百官执职传警，引诸侯王以下至吏六百石以次奉贺。自诸侯王以下莫不振恐肃敬。至礼毕，复置法酒。诸侍坐殿上皆伏抑首，以尊卑次起上寿。觞九行，谒者言“罢酒”。御史执法举不如仪者辄引去。竟朝置酒，无敢&lt;imgalt=""class="kindle-cn-inline-character"src="Image00130.jpg"/&gt;哗失礼者。于是_高_<em class="r">帝</em>曰：“吾乃今日知为皇帝之贵也。”乃拜<em class="r">叔孙通</em>为太常，赐金五百斤。</p>
<p><em class="r">叔孙通</em>因进曰：“诸弟子儒生随臣久矣，与臣共为仪，愿陛下官之。”<em class="r">高帝</em>悉以为郎。<em class="r">叔孙通</em>出，皆以五百斤金赐诸生。诸生乃皆喜曰：“<em class="r">叔孙生</em>诚圣人也，知当世之要务。”</p>
<p><em class="r">汉</em>九年，<em class="r">高帝</em>徙<em class="r">叔孙通</em>为太子太傅。<em class="r">汉</em>十二年，<em class="r">高祖</em>欲以<em class="r">赵王如意</em>易太子，<em class="r">叔孙通</em>谏上曰：“昔者<em class="r">晋献公</em>以<em class="r">骊姬</em>之故废太子，立<em class="r">奚齐</em>，<em class="r">晋国</em>乱者数十年，为天下笑。<em class="r">秦</em>以不蚤定<em class="r">扶苏</em>，令<em class="r">赵高</em>得以诈立<em class="r">胡亥</em>，自使灭祀，此陛下所亲见。今太子仁孝，天下皆闻之；<em class="r">吕后</em>与陛下攻苦食啖，其可背哉！陛下必欲废適而立少，臣愿先伏诛，以颈血污地。”<em class="r">高帝</em>曰：“公罢矣，吾直戏耳。”<em class="r">叔孙通</em>曰：“太子天下本，本一摇天下振动，奈何以天下为戏！”<em class="r">高帝</em>曰：“吾听公言。”及上置酒，见<em class="r">留侯</em>所招客从太子入见，上乃遂无易太子志矣。</p>
<p><em class="r">高帝</em>崩，<em class="r">孝惠</em>即位，乃谓<em class="r">叔孙生</em>曰：“先帝园陵寝庙，群臣莫习。”徙为太常，定宗庙仪法。及稍定<em class="r">汉</em>诸仪法，皆<em class="r">叔孙生</em>为太常所论箸也。</p>
<p><em class="r">孝惠帝</em>为东朝<em class="r">长乐宫</em>，及间往，数跸烦人，乃作复道，方筑武库南。叔<em class="r">孙生奏</em>事，因请间曰：“陛下何自筑复道<em class="r">高寝</em>，衣冠月出游<em class="r">高庙</em>？<em class="r">高庙</em>，<em class="r">汉</em>太祖，奈何令后世子孙乘宗庙道上行哉？”<em class="r">孝惠帝</em>大惧，曰：“急坏之。”<em class="r">叔孙生</em>曰：“人主无过举。今已作，百姓皆知之，今坏此，则示有过举。愿陛下为原庙<em class="r">渭</em>北，衣冠月出游之，益广多宗庙，大孝之本也。”上乃诏有司立原庙。原庙起，以复道故。</p>
<p><em class="r">孝惠帝</em>曾春出游离宫，<em class="r">叔孙生</em>曰：“古者有春尝果，方今樱桃熟，可献，愿陛下出，因取樱桃献宗庙。”上乃许之。诸果献由此兴。</p>
<p><em class="r">太史公</em>曰：语曰“千金之裘，非一狐之腋也；台榭之榱，非一木之枝也；三代之际，非一士之智也。”信哉！夫<em class="r">高祖</em>起微细，定海内，谋计用兵，可谓尽之矣。然而<em class="r">刘敬</em>脱挽辂一说，建万世之安，智岂可专邪！<em class="r">叔孙通</em>希世度务制礼，进退与时变化，卒为<em class="r">汉家</em>儒宗。“大直若屈，道固委蛇”，盖谓是乎？</p>
		</div>
	</div>
</main>

</body>
</html>
