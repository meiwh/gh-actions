<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十四魏世家第十四</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十四魏世家第十四</h1>
		<div class="content">
			<p><em class="r">魏</em>之先，<em class="r">毕公高</em>之后也。<em class="r">毕公高</em>与<em class="r">周</em>同姓。<em class="r">武王</em>之伐<em class="r">纣</em>，而<em class="r">高</em>封于<em class="r">毕</em>，于是为<em class="r">毕姓</em>。其后绝封，为庶人，或在中国，或在夷狄。其苗裔曰<em class="r">毕万</em>，事<em class="r">晋献公</em>。</p>
<p><em class="r">献公</em>之十六年，<em class="r">赵夙</em>为御，<em class="r">毕万</em>为右，以伐<em class="r">霍</em>、<em class="r">耿</em>、<em class="r">魏</em>，灭之。以<em class="r">耿</em>封<em class="r">赵夙</em>，以<em class="r">魏</em>封<em class="r">毕万</em>，为大夫。<em class="r">卜偃</em>曰：“<em class="r">毕万</em>之后必大矣。万，满数也；魏，大名也。以是始赏，天开之矣。天子曰兆民，诸侯曰万民。今命之大，以从满数，其必有众。”初，<em class="r">毕万</em>卜事<em class="r">晋</em>，遇《屯》之《比》。<em class="r">辛廖</em>占之，曰：“吉。屯固比入，吉孰大焉，其必蕃昌。”</p>
<p><em class="r">毕万</em>封十一年，<em class="r">晋献公</em>卒，四子争更立，<em class="r">晋</em>乱。而<em class="r">毕万</em>之世弥大，从其国名为<em class="r">魏氏</em>。生<em class="r">武子</em>。<em class="r">魏武子</em>以<em class="r">魏</em>诸子事<em class="r">晋公子重耳</em>。<em class="r">晋献公</em>之二十一年，<em class="r">武子</em>从<em class="r">重耳</em>出亡。十九年反，<em class="r">重耳</em>立为<em class="r">晋文公</em>，而令<em class="r">魏武子</em>袭<em class="r">魏氏</em>之后封，列为大夫，治于<em class="r">魏</em>。生<em class="r">悼子</em>。</p>
<p><em class="r">魏悼子</em>徙治<em class="r">霍</em>。生<em class="r">魏绛</em>。</p>
<p><em class="r">魏绛</em>事<em class="r">晋悼公</em>。<em class="r">悼公</em>三年，会诸侯。<em class="r">悼公</em>弟<em class="r">杨干</em>乱行，<em class="r">魏绛</em>僇辱<em class="r">杨干</em>。<em class="r">悼公</em>怒臼：“合诸侯以为荣，今辱吾弟！”将诛<em class="r">魏绛</em>。或说<em class="r">悼公</em>，<em class="r">悼公</em>止。卒任<em class="r">魏绛</em>政，使和<em class="r">戎</em>、<em class="r">翟</em>，<em class="r">戎</em>、<em class="r">翟</em>亲附。<em class="r">悼公</em>之十一年，曰：“自吾用<em class="r">魏绛</em>，八年之中，九合诸侯，<em class="r">戎</em>、<em class="r">翟</em>和，子之力也。”赐之乐，三让，然后受之。徙治<em class="r">安邑</em>。<em class="r">魏绛</em>卒，谥为<em class="r">昭子</em>。生<em class="r">魏嬴</em>。<em class="r">嬴</em>生<em class="r">魏献子</em>。</p>
<p><em class="r">献子</em>事<em class="r">晋昭公</em>。<em class="r">昭公</em>卒而六卿强，公室卑。</p>
<p><em class="r">晋顷公</em>之十二年，<em class="r">韩宣子</em>老，<em class="r">魏献子</em>为国政。<em class="r">晋</em>宗室<em class="r">祁氏</em>、<em class="r">羊舌氏</em>相恶，六卿诛之，尽取其邑为十县，六卿各令其子为之大夫。<em class="r">献子</em>与<em class="r">赵简子</em>、<em class="r">中行文子</em>、<em class="r">范献子</em>并为<em class="r">晋</em>卿。</p>
<p>其后十四岁而<em class="r">孔子</em>相<em class="r">鲁</em>。后四岁，<em class="r">赵简子</em>以<em class="r">晋阳</em>之乱也，而与<em class="r">韩</em>、<em class="r">魏</em>共攻<em class="r">范</em>、<em class="r">中行氏</em>。<em class="r">魏献子</em>生<em class="r">魏侈</em>。<em class="r">魏侈</em>与<em class="r">赵鞅</em>共攻<em class="r">范</em>、<em class="r">中行氏</em>。</p>
<p><em class="r">魏侈</em>之孙曰<em class="r">魏桓子</em>，与<em class="r">韩康子</em>、<em class="r">赵襄子</em>共伐灭<em class="r">知伯</em>，分其地。</p>
<p><em class="r">桓子</em>之孙曰<em class="r">文侯都</em>。<em class="r">魏文侯</em>元年，<em class="r">秦灵公</em>之元年也。与<em class="r">韩武子</em>、<em class="r">赵桓子</em>、<em class="r">周威王</em>同时。</p>
<p>六年，城<em class="r">少梁</em>。十三年，使<em class="r">子击</em>围<em class="r">繁</em>、<em class="r">庞</em>，出其民。十六年，伐<em class="r">秦</em>，筑<em class="r">临晋元里</em>。</p>
<p>十七年，伐<em class="r">中山</em>，使<em class="r">子击</em>守之，<em class="r">赵仓唐</em>傅之。<em class="r">子击</em>逢<em class="r">文侯</em>之师<em class="r">田子方</em>于<em class="r">朝歌</em>，引车避，下谒。<em class="r">田子方</em>不为礼。<em class="r">子击</em>因问曰：“富贵者骄人乎？且贫贱者骄人乎？”<em class="r">子方</em>曰：“亦贫贱者骄人耳。夫诸侯而骄人则失其国，大夫而骄人则失其家。贫贱者，行不合，言不用，则去之<em class="r">楚</em>、<em class="r">越</em>，若脱踊然，奈何其同之哉！”<em class="r">子击</em>不怿而去。西攻<em class="r">秦</em>，至<em class="r">郑</em>而还，筑<em class="r">雒阴</em>、<em class="r">合阳</em>。</p>
<p>二十二年，<em class="r">魏</em>、<em class="r">赵</em>、<em class="r">韩</em>列为诸侯。</p>
<p>二十四年，<em class="r">秦</em>伐我，至<em class="r">阳狐</em>。</p>
<p>二十五年，<em class="r">子击</em>生<em class="r">子罃</em>。</p>
<p><em class="r">文侯</em>受<em class="r">子夏</em>经艺，客<em class="r">段干木</em>，过其闾，未尝不轼也。<em class="r">秦</em>尝欲伐<em class="r">魏</em>，或曰：“<em class="r">魏君</em>贤人是礼，国人称仁，上下和合，未可图也。”<em class="r">文侯</em>由此得誉于诸侯。</p>
<p>任<em class="r">西门豹</em>守<em class="r">邺</em>，而<em class="r">河内</em>称治。</p>
<p><em class="r">魏文侯</em>谓<em class="r">李克</em>曰：“先生尝教寡人曰‘家贫则思良妻，国乱则思良相’。今所置非<em class="r">成</em>则<em class="r">璜</em>，二子何如？”<em class="r">李克</em>对曰：“臣闻之，卑不谋尊，疏不谋戚。臣在阙门之外，不敢当命。”<em class="r">文侯</em>曰：“先生临事勿让。”<em class="r">李克</em>曰：“君不察故也。居视其所亲，富视其所与，达视其所举，穷视其所不为，贫视其所不取，五者足以定之矣，何待<em class="r">克</em>哉！”<em class="r">文侯</em>曰：“先生就舍，寡人之相定矣。”<em class="r">李克</em>趋而出，过<em class="r">翟璜</em>之家。<em class="r">翟璜</em>曰：“今者闻君召先生而卜相，果谁为之？”<em class="r">李克</em>曰：“<em class="r">魏成子</em>为相矣。”<em class="r">翟璜</em>忿然作色曰：“以耳目之所睹记，臣何负于<em class="r">魏成子</em>？<em class="r">西河</em>之守，臣之所进也。君内以<em class="r">邺</em>为忧，臣进<em class="r">西门豹</em>。君谋欲伐<em class="r">中山</em>，臣进<em class="r">乐羊</em>。<em class="r">中山</em>以拔，无使守之，臣进先生。君之子无傅，臣进<em class="r">屈侯鲋</em>。臣何以负于<em class="r">魏成子</em>！”<em class="r">李克</em>曰：“且子之言<em class="r">克</em>于子之君者，岂将比周以求大官哉？君问而置相‘非<em class="r">成</em>则<em class="r">璜</em>，二子何如’？<em class="r">克</em>对曰：‘君不察故也。居视其所亲，富视其所与，达视其所举，穷视其所不为，贫视其所不取，五者足以定之矣，何待<em class="r">克</em>哉！’是以知<em class="r">魏成子</em>之为相也。且子安得与<em class="r">魏成子</em>比乎？<em class="r">魏成子</em>以食禄千钟，什九在外，什一在内，是以东得<em class="r">卜子夏</em>、<em class="r">田子方</em>、<em class="r">段干木</em>。此三人者，君皆师之。子之所进五人者，君皆臣之。子恶得与<em class="r">魏成子</em>比也？”<em class="r">翟璜</em>逡巡再拜曰：“<em class="r">璜</em>，鄙人也，失对，愿卒为弟子。”</p>
<p>二十六年，<em class="r">虢山</em>崩，壅<em class="r">河</em>。</p>
<p>三十二年，伐<em class="r">郑</em>。城<em class="r">酸枣</em>。败<em class="r">秦</em>于<em class="r">注</em>。三十五年，<em class="r">齐</em>伐取我<em class="r">襄陵</em>。三十六年，<em class="r">秦</em>侵我<em class="r">阴晋</em>。</p>
<p>三十八年，伐<em class="r">秦</em>，败我<em class="r">武下</em>，得其将<em class="r">识</em>。是岁，<em class="r">文侯</em>卒，<em class="r">子击</em>立，是为<em class="r">武侯</em>。</p>
<p><em class="r">魏武侯</em>元年，<em class="r">赵敬侯</em>初立，<em class="r">公子朔</em>为乱，不胜，奔<em class="r">魏</em>，与<em class="r">魏</em>袭<em class="r">邯郸</em>，<em class="r">魏</em>败而去。</p>
<p>二年，城<em class="r">安邑</em>、<em class="r">王垣</em>。</p>
<p>七年，伐<em class="r">齐</em>，至<em class="r">桑丘</em>。九年，<em class="r">翟</em>败我于<em class="r">浍</em>。使<em class="r">吴起</em>伐<em class="r">齐</em>，至<em class="r">灵丘</em>。<em class="r">齐威王</em>初立。</p>
<p>十一年，与<em class="r">韩</em>、<em class="r">赵</em>三分<em class="r">晋</em>地，灭其后。</p>
<p>十三年，<em class="r">秦献公</em>县<em class="r">栎阳</em>。十五年，败<em class="r">赵北蔺</em>。</p>
<p>十六年，伐<em class="r">楚</em>，取<em class="r">鲁阳</em>。<em class="r">武侯</em>卒，<em class="r">子罃</em>立，是为<em class="r">惠王</em>。</p>
<p><em class="r">惠王</em>元年，初，<em class="r">武侯</em>卒也，<em class="r">子罃</em>与<em class="r">公中缓</em>争为太子。<em class="r">公孙颀</em>自<em class="r">宋</em>入<em class="r">赵</em>，自<em class="r">赵</em>入<em class="r">韩</em>，谓<em class="r">韩懿侯</em>曰：“<em class="r">魏罃</em>与<em class="r">公中缓</em>争为太子，君亦闻之乎？今<em class="r">魏罃</em>得<em class="r">王错</em>，挟<em class="r">上党</em>，固半国也。因而除之，破<em class="r">魏</em>必矣，不可失也。”<em class="r">懿侯</em>说，乃与<em class="r">赵成侯</em>合军并兵以伐<em class="r">魏</em>，战于<em class="r">浊泽</em>，<em class="r">魏氏</em>大败，<em class="r">魏</em>君围。<em class="r">赵</em>谓<em class="r">韩</em>曰：“除<em class="r">魏</em>君，立<em class="r">公中缓</em>，割地而退，我且利。”<em class="r">韩</em>曰：“不可。杀<em class="r">魏</em>君，人必曰暴；割地而退，人必曰贪。不如两分之。<em class="r">魏</em>分为两，不强于<em class="r">宋</em>、<em class="r">卫</em>，则我终无<em class="r">魏</em>之患矣。”<em class="r">赵</em>不听。<em class="r">韩</em>不说，以其少卒夜去。<em class="r">惠王</em>之所以身不死，国不分者，二家谋不和也。若从一家之谋，则<em class="r">魏</em>必分矣。故曰“君终无適子，其国可破也”。</p>
<p>二年，<em class="r">魏</em>败<em class="r">韩</em>于<em class="r">马陵</em>，败<em class="r">赵</em>于<em class="r">怀</em>。三年，<em class="r">齐</em>败我<em class="r">观</em>。五年，与<em class="r">韩</em>会<em class="r">宅阳</em>。城<em class="r">武堵</em>。为<em class="r">秦</em>所败。六年，伐取<em class="r">宋仪台</em>。九年，伐败<em class="r">韩</em>于<em class="r">浍</em>。与<em class="r">秦</em>战<em class="r">少梁</em>，虏我将<em class="r">公孙痤</em>，取<em class="r">庞</em>。<em class="r">秦献公</em>卒，子<em class="r">孝公</em>立。</p>
<p>十年，伐取<em class="r">赵皮牢</em>。彗星见。十二年，星昼坠，有声。</p>
<p>十四年，与<em class="r">赵</em>会<em class="r">鄗</em>。十五年，<em class="r">鲁</em>、<em class="r">卫</em>、<em class="r">宋</em>、<em class="r">郑</em>君来朝。十六年，与<em class="r">秦孝公</em>会<em class="r">杜平</em>。侵<em class="r">宋黄池</em>，<em class="r">宋</em>复取之。</p>
<p>十七年，与<em class="r">秦</em>战<em class="r">元</em>里，<em class="r">秦</em>取我<em class="r">少梁</em>。围<em class="r">赵邯郸</em>。十八年，拔<em class="r">邯郸</em>。<em class="r">赵</em>请救于<em class="r">齐</em>，<em class="r">齐</em>使<em class="r">田忌</em>、<em class="r">孙膑</em>救<em class="r">赵</em>，败<em class="r">魏桂陵</em>。</p>
<p>十九年，诸侯围我<em class="r">襄陵</em>。筑长城，塞<em class="r">固阳</em>。</p>
<p>二十年，归<em class="r">赵邯郸</em>，与盟<em class="r">漳水</em>上。二十一年，与<em class="r">秦</em>会<em class="r">彤</em>。<em class="r">赵成侯</em>卒。二十八年，<em class="r">齐威王</em>卒。<em class="r">中山君</em>相<em class="r">魏</em>。</p>
<p>三十年，<em class="r">魏</em>伐<em class="r">赵</em>，<em class="r">赵</em>告急<em class="r">齐</em>。<em class="r">齐宣王</em>用<em class="r">孙子</em>计，救<em class="r">赵</em>击<em class="r">魏</em>。<em class="r">魏</em>遂大兴师，使<em class="r">庞涓</em>将，而令<em class="r">太子申</em>为上将军。过<em class="r">外黄</em>，<em class="r">外黄徐子</em>谓太子曰：“臣有百战百胜之术。”太子曰：“可得闻乎？”客曰：“固愿效之。”曰：“太子自将攻<em class="r">齐</em>，大胜并<em class="r">莒</em>，则富不过有<em class="r">魏</em>，贵不益为王。若战不胜<em class="r">齐</em>，则万世无<em class="r">魏</em>矣。此臣之百战百胜之术也。”太子曰：“诺，请必从公之言而还矣。”客曰：“太子虽欲还，不得矣。彼劝太子战攻，欲啜汁者众。太子虽欲还，恐不得矣。”太子因欲还，其御曰：“将出而还，与北同。”太子果与<em class="r">齐</em>人战，败于<em class="r">马陵</em>。<em class="r">齐</em>虏<em class="r">魏太子申</em>，杀将军<em class="r">涓</em>，军遂大破。</p>
<p>三十一年，<em class="r">秦</em>、<em class="r">赵</em>、<em class="r">齐</em>共伐我，<em class="r">秦</em>将<em class="r">商君</em>诈我将军<em class="r">公子卬</em>而袭夺其军，破之。<em class="r">秦</em>用<em class="r">商君</em>，东地至<em class="r">河</em>，而<em class="r">齐</em>、<em class="r">赵</em>数破我，<em class="r">安邑</em>近<em class="r">秦</em>，于是徙治<em class="r">大梁</em>。以<em class="r">公子赫</em>为太子。</p>
<p>三十三年，<em class="r">秦孝公</em>卒，<em class="r">商君</em>亡<em class="r">秦</em>归<em class="r">魏</em>，<em class="r">魏</em>怒，不入。三十五年，与<em class="r">齐宣王</em>会<em class="r">平阿</em>南。</p>
<p><em class="r">惠王</em>数被于军旅，卑礼厚币以招贤者。<em class="r">邹衍</em>、<em class="r">淳于髡</em>、<em class="r">孟轲</em>皆至<em class="r">梁</em>。<em class="r">梁惠王</em>曰：“寡人不佞，兵三折于外，太子虏，上将死，国以空虚，以羞先君宗庙社稷，寡人甚丑之。叟不远千里，辱幸至弊邑之廷，将何以利吾国？”<em class="r">孟轲</em>曰：“君不可以言利若是。夫君欲利则大夫欲利，大夫欲利则庶人欲利，上下争利，国则危矣。为人君，仁义而已矣，何以利为！”</p>
<p>三十六年，复与<em class="r">齐王</em>会<em class="r">甄</em>。是岁，<em class="r">惠王</em>卒，子<em class="r">襄王</em>立。</p>
<p><em class="r">襄王</em>元年，与诸侯会<em class="r">徐州</em>，相王也。追尊父<em class="r">惠王</em>为王。</p>
<p>五年，<em class="r">秦</em>败我<em class="r">龙贾</em>军四万五千于<em class="r">雕阴</em>，围我<em class="r">焦</em>、<em class="r">曲沃</em>。予<em class="r">秦河西</em>之地。</p>
<p>六年，与<em class="r">秦</em>会<em class="r">应</em>。<em class="r">秦</em>取我<em class="r">汾阴</em>、<em class="r">皮氏</em>、<em class="r">焦</em>。<em class="r">魏</em>伐<em class="r">楚</em>，败之<em class="r">陉山</em>。七年，<em class="r">魏</em>尽入<em class="r">上郡</em>于<em class="r">秦</em>。<em class="r">秦</em>降我<em class="r">蒲阳</em>。八年，<em class="r">秦</em>归我<em class="r">焦</em>、<em class="r">曲沃</em>。</p>
<p>十二年，<em class="r">楚</em>败我<em class="r">襄陵</em>。诸侯执政与<em class="r">秦</em>相<em class="r">张仪</em>会<em class="r">齧桑</em>。十三年，<em class="r">张仪</em>相<em class="r">魏</em>。<em class="r">魏</em>有女子化为丈夫。<em class="r">秦</em>取我<em class="r">曲沃</em>、<em class="r">平周</em>。</p>
<p>十六年，<em class="r">襄王</em>卒，子<em class="r">哀王</em>立。<em class="r">张仪</em>复归<em class="r">秦</em>。</p>
<p><em class="r">哀王</em>元年，五国共攻<em class="r">秦</em>，不胜而去。</p>
<p>二年，<em class="r">齐</em>败我<em class="r">观津</em>。五年，<em class="r">秦</em>使<em class="r">樗里子</em>伐取我<em class="r">曲沃</em>，走<em class="r">犀首岸门</em>。六年，<em class="r">秦</em>来立<em class="r">公子政</em>为太子。与<em class="r">秦</em>会临<em class="r">晋</em>。七年，攻<em class="r">齐</em>。与<em class="r">秦</em>伐<em class="r">燕</em>。</p>
<p>八年，伐<em class="r">卫</em>，拔列城二。<em class="r">卫君</em>患之。<em class="r">如耳</em>见<em class="r">卫君</em>曰：“请罢<em class="r">魏</em>兵，免<em class="r">成陵君</em>可乎？”<em class="r">卫君</em>曰：“先生果能，孤请世世以<em class="r">卫</em>事先生。”<em class="r">如耳</em>见<em class="r">成陵君</em>曰：“昔者<em class="r">魏</em>伐<em class="r">赵</em>，断<em class="r">羊肠</em>，拔<em class="r">阏与</em>，约斩<em class="r">赵</em>，<em class="r">赵</em>分而为二，所以不亡者，<em class="r">魏</em>为从主也。今<em class="r">卫</em>已迫亡，将西请事于<em class="r">秦</em>。与其以<em class="r">秦</em>醳<em class="r">卫</em>，不如以<em class="r">魏</em>醳<em class="r">卫</em>，<em class="r">卫</em>之德<em class="r">魏</em>必终无穷。”<em class="r">成陵君</em>曰：“诺。”<em class="r">如耳</em>见<em class="r">魏王</em>曰：“臣有谒于<em class="r">卫</em>。<em class="r">卫</em>故<em class="r">周室</em>之别也，其称小国，多宝器。今国迫于难而宝器不出者，其心以为攻<em class="r">卫</em>醳<em class="r">卫</em>不以王为主，故宝器虽出必不入于王也。臣窃料之，先言醳<em class="r">卫</em>者必受<em class="r">卫</em>者也。”<em class="r">如耳</em>出，<em class="r">成陵君</em>入，以其言见<em class="r">魏王</em>。<em class="r">魏王</em>听其说，罢其兵，免<em class="r">成陵君</em>，终身不见。</p>
<p>九年，与<em class="r">秦王</em>会<em class="r">临晋</em>。<em class="r">张仪</em>、<em class="r">魏章</em>皆归于<em class="r">魏</em>。<em class="r">魏</em>相<em class="r">田需</em>死，<em class="r">楚</em>害<em class="r">张仪</em>、<em class="r">犀首</em>、<em class="r">薛公</em>。<em class="r">楚</em>相<em class="r">昭鱼</em>谓<em class="r">苏代</em>曰：“<em class="r">田需</em>死，吾恐<em class="r">张仪</em>、<em class="r">犀首</em>、<em class="r">薛公</em>有一人相<em class="r">魏</em>者也。”<em class="r">代</em>曰：“然相者欲谁而君便之？”<em class="r">昭鱼</em>曰：“吾欲太子之自相也。”<em class="r">代</em>曰：“请为君北，必相之。”<em class="r">昭鱼</em>曰：“奈何？”对曰：“君其为<em class="r">梁王</em>，<em class="r">代</em>请说君。”<em class="r">昭鱼</em>曰：“奈何？”对曰：“<em class="r">代</em>也从<em class="r">楚</em>来，<em class="r">昭鱼</em>甚忧，曰：‘<em class="r">田需</em>死，吾恐<em class="r">张仪</em>、<em class="r">犀首</em>、<em class="r">薛公</em>有一人相<em class="r">魏</em>者也。’<em class="r">代</em>曰：‘<em class="r">梁王</em>，长主也，必不相<em class="r">张仪</em>。<em class="r">张仪</em>相，必右<em class="r">秦</em>而左<em class="r">魏</em>。<em class="r">犀首</em>相，必右<em class="r">韩</em>而左<em class="r">魏</em>。<em class="r">薛公</em>相，必右<em class="r">齐</em>而左<em class="r">魏</em>。<em class="r">梁王</em>，长主也，必不便也。’王曰：‘然则寡人孰相？’<em class="r">代</em>曰：‘莫若太子之自相。太子之自相，是三人者皆以太子为非常相也，皆将务以其国事<em class="r">魏</em>，欲得丞相玺也。以<em class="r">魏</em>之强，而三万乘之国辅之，<em class="r">魏</em>必安矣。故曰莫若太子之自相也。’”遂北见<em class="r">梁王</em>，以此告之。太子果相<em class="r">魏</em>。</p>
<p>十年，<em class="r">张仪</em>死。十一年，与<em class="r">秦武王</em>会<em class="r">应</em>。十二年，太子朝于<em class="r">秦</em>。<em class="r">秦</em>来伐我<em class="r">皮氏</em>，未拔而解。十四年，<em class="r">秦</em>来归<em class="r">武王后</em>。十六年，<em class="r">秦</em>拔我<em class="r">蒲反</em>、<em class="r">阳晋</em>、<em class="r">封陵</em>。十七年，与<em class="r">秦</em>会<em class="r">临晋</em>。<em class="r">秦</em>予我<em class="r">蒲反</em>。十八年，与<em class="r">秦</em>伐<em class="r">楚</em>。二十一年，与<em class="r">齐</em>、<em class="r">韩</em>共败<em class="r">秦</em>军<em class="r">函谷</em>。</p>
<p>二十三年，<em class="r">秦</em>复予我<em class="r">河外</em>及<em class="r">封陵</em>为和。<em class="r">哀王</em>卒，子<em class="r">昭王</em>立。</p>
<p><em class="r">昭王</em>元年，<em class="r">秦</em>拔我<em class="r">襄城</em>。二年，与<em class="r">秦</em>战，我不利。三年，佐<em class="r">韩</em>攻<em class="r">秦</em>，<em class="r">秦</em>将<em class="r">白起</em>败我军<em class="r">伊阙</em>二十四万。六年，予<em class="r">秦河东</em>地方四百里。<em class="r">芒卯</em>以诈重。七年，<em class="r">秦</em>拔我城大小六十一。八年，<em class="r">秦昭王</em>为西帝，<em class="r">齐湣王</em>为东帝，月馀，皆复称王归帝。九年，<em class="r">秦</em>拔我<em class="r">新垣</em>、<em class="r">曲阳</em>之城。</p>
<p>十年，<em class="r">齐</em>灭<em class="r">宋</em>，<em class="r">宋王</em>死我<em class="r">温</em>。十二年，与<em class="r">秦</em>、<em class="r">赵</em>、<em class="r">韩</em>、<em class="r">燕</em>共伐<em class="r">齐</em>，败之<em class="r">济</em>西，<em class="r">湣王</em>出亡。<em class="r">燕</em>独入<em class="r">临菑</em>。与<em class="r">秦王</em>会<em class="r">西周</em>。</p>
<p>十三年，<em class="r">秦</em>拔我<em class="r">安城</em>。兵到<em class="r">大梁</em>，去。十八年，<em class="r">秦</em>拔<em class="r">郢</em>，<em class="r">楚王</em>徙<em class="r">陈</em>。</p>
<p>十九年，<em class="r">昭王</em>卒，子<em class="r">安釐王</em>立。</p>
<p><em class="r">安釐王</em>元年，<em class="r">秦</em>拔我两城。二年，又拔我二城，军<em class="r">大梁</em>下，<em class="r">韩</em>来救，予<em class="r">秦温</em>以和。三年，<em class="r">秦</em>拔我四城，斩首四万。四年，<em class="r">秦</em>破我及<em class="r">韩</em>、<em class="r">赵</em>，杀十五万人，走我将<em class="r">芒卯</em>。<em class="r">魏</em>将<em class="r">段干子</em>请予<em class="r">秦南阳</em>以和。<em class="r">苏代</em>谓<em class="r">魏王</em>曰：“欲玺者<em class="r">段干子</em>也，欲地者<em class="r">秦</em>也。今王使欲地者制玺，使欲玺者制地，<em class="r">魏氏</em>地不尽则不知已。且夫以地事<em class="r">秦</em>，譬犹抱薪救火，薪不尽，火不灭。”王曰：“是则然也。虽然，事始已行，不可更矣。”对曰：“王独不见夫博之所以贵枭者，便则食，不便则止矣。今王曰‘事始已行，不可更’，是何王之用智不如用枭也？”</p>
<p>九年，<em class="r">秦</em>拔我<em class="r">怀</em>。十年，<em class="r">秦</em>太子外质于<em class="r">魏</em>死。十一年，<em class="r">秦</em>拔我<em class="r">郪丘</em>。</p>
<p><em class="r">秦昭王</em>谓左右曰：“今时<em class="r">韩</em>、<em class="r">魏</em>与始孰强？”对曰：“不如始强。”王曰：“今时<em class="r">如耳</em>、<em class="r">魏齐</em>与<em class="r">孟尝</em>、<em class="r">芒卯</em>孰贤？”对曰：“不如。”王曰：“以<em class="r">孟尝</em>、<em class="r">芒卯</em>之贤，率强<em class="r">韩</em>、<em class="r">魏</em>以攻<em class="r">秦</em>，犹无奈寡人何也。今以无能之<em class="r">如耳</em>、<em class="r">魏齐</em>而率弱<em class="r">韩</em>、<em class="r">魏</em>以伐<em class="r">秦</em>，其无奈寡人何亦明矣。”左右皆曰：“甚然。”<em class="r">中旗</em>冯琴而对曰：“王之料天下过矣。当<em class="r">晋</em>六卿之时，<em class="r">知氏</em>最强，灭<em class="r">范</em>、<em class="r">中行</em>，又率<em class="r">韩</em>、<em class="r">魏</em>之兵以围<em class="r">赵襄子</em>于<em class="r">晋阳</em>，决<em class="r">晋水</em>以灌<em class="r">晋阳</em>之城，不湛者三版。<em class="r">知伯</em>行水，<em class="r">魏桓子</em>御，<em class="r">韩康子</em>为参乘。<em class="r">知伯</em>曰：‘吾始不知水之可以亡人之国也，乃今知之。’<em class="r">汾水</em>可以灌<em class="r">安邑</em>，<em class="r">绛水</em>可以灌<em class="r">平阳</em>。<em class="r">魏桓子</em>肘<em class="r">韩康子</em>，<em class="r">韩康子</em>履<em class="r">魏桓子</em>，肘足接于车上，而<em class="r">知氏</em>地分，身死国亡，为天下笑。今<em class="r">秦</em>兵虽强，不能过<em class="r">知氏</em>；<em class="r">韩</em>、<em class="r">魏</em>虽弱，尚贤其在<em class="r">晋阳</em>之下也。此方其用肘足之时也，愿王之勿易也！”于是<em class="r">秦王</em>恐。</p>
<p><em class="r">齐</em>、<em class="r">楚</em>相约而攻<em class="r">魏</em>，<em class="r">魏</em>使人求救于<em class="r">秦</em>，冠盖相望也，而<em class="r">秦</em>救不至。<em class="r">魏</em>人有<em class="r">唐雎</em>者，年九十馀矣，谓<em class="r">魏王</em>曰：“老臣请西说<em class="r">秦王</em>，令兵先臣出。”<em class="r">魏王</em>再拜，遂约车而遣之。<em class="r">唐雎</em>到，入见<em class="r">秦王</em>。<em class="r">秦王</em>曰：“丈人芒然乃远至此，甚苦矣！夫<em class="r">魏</em>之来求救数矣，寡人知<em class="r">魏</em>之急已。”<em class="r">唐雎</em>对曰：“大王已知<em class="r">魏</em>之急而救不发者，臣窃以为用策之臣无任矣。夫<em class="r">魏</em>，一万乘之国也，然所以西面而事<em class="r">秦</em>，称东藩，受冠带，祠春秋者，以<em class="r">秦</em>之强足以为与也。今<em class="r">齐</em>、<em class="r">楚</em>之兵已合于<em class="r">魏</em>郊矣，而<em class="r">秦</em>救不发，亦将赖其未急也。使之大急，彼且割地而约从，王尚何救焉？必待其急而救之，是失一东藩之<em class="r">魏</em>而强二敌之<em class="r">齐</em>、<em class="r">楚</em>，则王何利焉？”于是<em class="r">秦昭王</em>遽为发兵救<em class="r">魏</em>。<em class="r">魏氏</em>复定。</p>
<p><em class="r">赵</em>使人谓<em class="r">魏王</em>曰：“为我杀<em class="r">范痤</em>，吾请献七十里之地。”<em class="r">魏王</em>曰：“诺。”使吏捕之，围而未杀。<em class="r">痤</em>因上屋骑危，谓使者曰：“与其以死<em class="r">痤</em>市，不如以生<em class="r">痤</em>市。有如<em class="r">痤</em>死，<em class="r">赵</em>不予王地，则王将奈何？故不若与先定割地，然后杀<em class="r">痤</em>。”<em class="r">魏王</em>曰：“善。”<em class="r">痤</em>因上书<em class="r">信陵君</em>曰：“<em class="r">痤</em>，故<em class="r">魏</em>之免相也，<em class="r">赵</em>以地杀<em class="r">痤</em>而<em class="r">魏王</em>听之，有如强<em class="r">秦</em>亦将袭<em class="r">赵</em>之欲，则君且奈何？”<em class="r">信陵君</em>言于王而出之。</p>
<p><em class="r">魏王</em>以<em class="r">秦</em>救之故，欲亲<em class="r">秦</em>而伐<em class="r">韩</em>，以求故地。<em class="r">无忌</em>谓<em class="r">魏王</em>曰：</p>
<p><em class="r">秦</em>与<em class="r">戎翟</em>同俗，有虎狼之心，贪戾好利无信，不识礼义德行。苟有利焉，不顾亲戚兄弟，若禽兽耳，此天下之所识也，非有所施厚积德也。故太后母也，而以忧死；<em class="r">穰侯</em>舅也，功莫大焉，而竟逐之；两弟无罪，而再夺之国。此于亲戚若此，而况于仇雠之国乎？今王与<em class="r">秦</em>共伐<em class="r">韩</em>而益近<em class="r">秦</em>患，臣甚惑之。而王不识则不明，群臣莫以闻则不忠。</p>
<p>今<em class="r">韩氏</em>以一女子奉一弱主，内有大乱，外交强<em class="r">秦魏</em>之兵，王以为不亡乎？<em class="r">韩</em>亡，<em class="r">秦</em>有<em class="r">郑</em>地，与<em class="r">大梁</em>邻，王以为安乎？王欲得故地，今负强<em class="r">秦</em>之亲，王以为利乎？</p>
<p><em class="r">秦</em>非无事之国也，<em class="r">韩</em>亡之后必将更事，更事必就易与利，就易与利必不伐<em class="r">楚</em>与<em class="r">赵</em>矣。是何也？夫越山逾<em class="r">河</em>，绝<em class="r">韩上党</em>而攻强<em class="r">赵</em>，是复<em class="r">阏与</em>之事，<em class="r">秦</em>必不为也。若道<em class="r">河内</em>，倍<em class="r">邺</em>、<em class="r">朝歌</em>，绝<em class="r">漳滏</em>水，与<em class="r">赵</em>兵决于<em class="r">邯郸</em>之郊，是<em class="r">知伯</em>之祸也，<em class="r">秦</em>又不敢。伐<em class="r">楚</em>，道<em class="r">涉谷</em>，行三千里而攻<em class="r">冥阸之塞</em>，所行甚远，所攻甚难，<em class="r">秦</em>又不为也。若道<em class="r">河外</em>，倍<em class="r">大梁</em>，右<em class="r">上蔡</em>、<em class="r">召陵</em>，与<em class="r">楚</em>兵决于<em class="r">陈</em>郊，<em class="r">秦</em>又不敢。故曰<em class="r">秦</em>必不伐<em class="r">楚</em>与<em class="r">赵</em>矣，又不攻<em class="r">卫</em>与<em class="r">齐</em>矣。</p>
<p>夫<em class="r">韩</em>亡之后，兵出之日，非<em class="r">魏</em>无攻已。<em class="r">秦</em>固有<em class="r">怀</em>、<em class="r">茅</em>、<em class="r">&lt;imgalt=""class="kindle-cn-inline-character"src="Image00084.jpg"/&gt;丘</em>，城<em class="r">垝津</em>以临<em class="r">河内</em>，<em class="r">河内共</em>、<em class="r">汲</em>必危；有<em class="r">郑</em>地，得<em class="r">垣雍</em>，决<em class="r">荧泽</em>水灌<em class="r">大梁</em>，<em class="r">大梁</em>必亡。王之使者出过而恶<em class="r">安陵氏</em>于<em class="r">秦</em>，<em class="r">秦</em>之欲诛之久矣。<em class="r">秦叶阳</em>、<em class="r">昆阳</em>与<em class="r">舞阳</em>邻，听使者之恶之，随<em class="r">安陵氏</em>而亡之，绕<em class="r">舞阳</em>之北，以东临<em class="r">许</em>，<em class="r">南国</em>必危，国无害乎？</p>
<p>夫憎<em class="r">韩</em>不爱<em class="r">安陵氏</em>可也，夫不患<em class="r">秦</em>之不爱<em class="r">南国</em>非也。异日者，<em class="r">秦</em>在<em class="r">河西晋</em>，国去<em class="r">梁</em>千里，有<em class="r">河</em>山以阑之，有<em class="r">周韩</em>以间之。从<em class="r">林乡</em>军以至于今，<em class="r">秦</em>七攻<em class="r">魏</em>，五入囿中，边城尽拔，<em class="r">文台</em>堕，<em class="r">垂都</em>焚，林木伐，麋鹿尽，而国继以围。又长驱<em class="r">梁</em>北，东至<em class="r">陶卫</em>之郊，北至平<em class="r">监</em>。所亡于<em class="r">秦</em>者，山南山北，<em class="r">河外河内</em>，大县数十，名都数百。<em class="r">秦</em>乃在<em class="r">河西晋</em>，去<em class="r">梁</em>千里，而祸若是矣。又况于使<em class="r">秦</em>无<em class="r">韩</em>，有<em class="r">郑</em>地，无<em class="r">河</em>山而阑之，无<em class="r">周韩</em>而间之，去<em class="r">大梁</em>百里，祸必由此矣。</p>
<p>异日者，从之不成也，<em class="r">楚</em>、<em class="r">魏</em>疑而<em class="r">韩</em>不可得也。今<em class="r">韩</em>受兵三年，<em class="r">秦</em>桡之以讲，识亡不听，投质于<em class="r">赵</em>，请为天下雁行顿刃，<em class="r">楚</em>、<em class="r">赵</em>必集兵，皆识<em class="r">秦</em>之欲无穷也，非尽亡天下之国而臣海内，必不休矣。是故臣愿以从事王，王速受<em class="r">楚赵</em>之约，而挟<em class="r">韩</em>之质以存<em class="r">韩</em>，而求故地，<em class="r">韩</em>必效之。此士民不劳而故地得，其功多于与<em class="r">秦</em>共伐<em class="r">韩</em>，而又与强<em class="r">秦</em>邻之祸也。</p>
<p>夫存<em class="r">韩</em>安<em class="r">魏</em>而利天下，此亦王之天时已。通<em class="r">韩上党</em>于<em class="r">共</em>、<em class="r">甯</em>，使道<em class="r">安成</em>，出入赋之，是<em class="r">魏</em>重质<em class="r">韩</em>以其<em class="r">上党</em>也。今有其赋，足以富国。<em class="r">韩</em>必德<em class="r">魏</em>爱<em class="r">魏</em>重<em class="r">魏</em>畏<em class="r">魏</em>，<em class="r">韩</em>必不敢反<em class="r">魏</em>，是<em class="r">韩</em>则<em class="r">魏</em>之县也。<em class="r">魏</em>得<em class="r">韩</em>以为县卫，<em class="r">大梁</em>、<em class="r">河外</em>必安矣。今不存<em class="r">韩</em>，<em class="r">二周</em>、<em class="r">安陵</em>必危，<em class="r">楚</em>、<em class="r">赵</em>大破，<em class="r">卫</em>、<em class="r">齐</em>甚畏，天下西向而驰<em class="r">秦</em>入朝而为臣不久矣。</p>
<p>二十年，<em class="r">秦</em>围<em class="r">邯郸</em>，<em class="r">信陵君无忌</em>矫夺将军<em class="r">晋鄙</em>兵以救<em class="r">赵</em>，<em class="r">赵</em>得全。<em class="r">无忌</em>因留<em class="r">赵</em>。二十六年，<em class="r">秦昭王</em>卒。</p>
<p>三十年，<em class="r">无忌</em>归<em class="r">魏</em>，率五国兵攻<em class="r">秦</em>，败之<em class="r">河外</em>，走<em class="r">蒙骜</em>。<em class="r">魏太子增</em>质于<em class="r">秦</em>，<em class="r">秦</em>怒，欲囚<em class="r">魏太子增</em>。或为<em class="r">增</em>谓<em class="r">秦王</em>曰：“<em class="r">公孙喜</em>固谓<em class="r">魏</em>相曰‘请以<em class="r">魏</em>疾击<em class="r">秦</em>，<em class="r">秦王</em>怒，必囚<em class="r">增</em>。<em class="r">魏王</em>又怒，击<em class="r">秦</em>，<em class="r">秦</em>必伤’。今王囚<em class="r">增</em>，是<em class="r">喜</em>之计中也。故不若贵<em class="r">增</em>而合<em class="r">魏</em>，以疑之于<em class="r">齐</em>、<em class="r">韩</em>。”<em class="r">秦</em>乃止<em class="r">增</em>。</p>
<p>三十一年，<em class="r">秦王政</em>初立。</p>
<p>三十四年，<em class="r">安釐王</em>卒，<em class="r">太子增</em>立，是为<em class="r">景湣王</em>。<em class="r">信陵君无忌</em>卒。</p>
<p><em class="r">景湣王</em>元年，<em class="r">秦</em>拔我二十城，以为<em class="r">秦东郡</em>。二年，<em class="r">秦</em>拔我<em class="r">朝歌</em>。<em class="r">卫</em>徙<em class="r">野王</em>。三年，<em class="r">秦</em>拔我<em class="r">汲</em>。五年，<em class="r">秦</em>拔我<em class="r">垣</em>、<em class="r">蒲阳</em>、<em class="r">衍</em>。十五年，<em class="r">景湣王</em>卒，子<em class="r">王假</em>立。</p>
<p><em class="r">王假</em>元年，<em class="r">燕太子丹</em>使<em class="r">荆轲</em>刺<em class="r">秦王</em>，<em class="r">秦王</em>觉之。</p>
<p>三年，<em class="r">秦</em>灌<em class="r">大梁</em>，虏<em class="r">王假</em>，遂灭<em class="r">魏</em>以为郡县。</p>
<p><em class="r">太史公</em>曰：吾适故<em class="r">大梁</em>之墟，墟中人曰：“<em class="r">秦</em>之破<em class="r">梁</em>，引<em class="r">河沟</em>而灌<em class="r">大梁</em>，三月城坏，王请降，遂灭<em class="r">魏</em>。”说者皆曰<em class="r">魏</em>以不用<em class="r">信陵君</em>故，国削弱至于亡，余以为不然。天方令<em class="r">秦</em>平海内，其业未成，<em class="r">魏</em>虽得<em class="r">阿衡</em>之佐，曷益乎？</p>
		</div>
	</div>
</main>

</body>
</html>
