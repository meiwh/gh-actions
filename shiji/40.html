<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十楚世家第十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十楚世家第十</h1>
		<div class="content">
			<p><em class="r">楚</em>之先祖出自<em class="r">帝颛顼高阳</em>。<em class="r">高阳</em>者，<em class="r">黄帝</em>之孙，<em class="r">昌意</em>之子也。<em class="r">高阳</em>生<em class="r">称</em>，<em class="r">称</em>生<em class="r">卷章</em>，<em class="r">卷章</em>生<em class="r">重黎</em>。<em class="r">重黎</em>为<em class="r">帝喾高辛</em>居火正，甚有功，能光融天下，<em class="r">帝喾</em>命曰祝融。<em class="r">共工氏</em>作乱，<em class="r">帝喾</em>使<em class="r">重黎</em>诛之而不尽。帝乃以庚寅日诛<em class="r">重黎</em>，而以其弟<em class="r">吴回</em>为<em class="r">重黎</em>后，复居火正，为祝融。</p>
<p><em class="r">吴回</em>生<em class="r">陆终</em>。<em class="r">陆终</em>生子六人，坼剖而产焉。其长一曰<em class="r">昆吾</em>；二曰<em class="r">参胡</em>；三曰<em class="r">彭祖</em>；四日<em class="r">会人</em>；五日<em class="r">曹姓</em>；六日<em class="r">季连</em>，<em class="r">芈姓</em>，<em class="r">楚</em>其后也。<em class="r">昆吾氏</em>，<em class="r">夏</em>之时尝为侯伯，<em class="r">桀</em>之时<em class="r">汤</em>灭之。<em class="r">彭祖氏</em>，<em class="r">殷</em>之时尝为侯伯，<em class="r">殷</em>之末世灭<em class="r">彭祖氏</em>。<em class="r">季连</em>生<em class="r">附沮</em>，<em class="r">附沮</em>生<em class="r">穴熊</em>。其后中微，或在中国，或在蛮夷，弗能纪其世。</p>
<p><em class="r">周文王</em>之时，<em class="r">季连</em>之苗裔曰<em class="r">鬻熊</em>。<em class="r">鬻熊</em>子事<em class="r">文王</em>，蚤卒。其子曰<em class="r">熊丽</em>。<em class="r">熊丽</em>生<em class="r">熊狂</em>，<em class="r">熊狂</em>生<em class="r">熊绎</em>。</p>
<p><em class="r">熊绎</em>当<em class="r">周成王</em>之时，举<em class="r">文</em>、<em class="r">武</em>勤劳之后嗣，而封<em class="r">熊绎</em>于<em class="r">楚蛮</em>，封以子男之田，姓<em class="r">芈氏</em>，居<em class="r">丹阳</em>。<em class="r">楚子熊绎</em>与<em class="r">鲁公伯禽</em>、<em class="r">卫康叔</em>子<em class="r">牟</em>、<em class="r">晋侯燮</em>、<em class="r">齐太公</em>子<em class="r">吕伋</em>俱事<em class="r">成王</em>。</p>
<p><em class="r">熊绎</em>生<em class="r">熊艾</em>，<em class="r">熊艾</em>生<em class="r">熊䵣</em>，<em class="r">熊䵣</em>生<em class="r">熊胜</em>。<em class="r">熊胜</em>以弟<em class="r">熊杨</em>为后。<em class="r">熊杨</em>生<em class="r">熊渠</em>。</p>
<p><em class="r">熊渠</em>生子三人。当<em class="r">周夷王</em>之时，王室微，诸侯或不朝，相伐。<em class="r">熊渠</em>甚得<em class="r">江汉</em>间民和，乃兴兵伐<em class="r">庸</em>、<em class="r">杨粤</em>，至于<em class="r">鄂</em>。<em class="r">熊渠</em>曰：“我蛮夷也，不与中国之号谥。”乃立其长子<em class="r">康</em>为<em class="r">句亶王</em>，中子<em class="r">红</em>为<em class="r">鄂王</em>，少子<em class="r">执疵</em>为<em class="r">越章王</em>，皆在<em class="r">江</em>上<em class="r">楚蛮</em>之地。及<em class="r">周厉王</em>之时，暴虐，<em class="r">熊渠</em>畏其伐<em class="r">楚</em>，亦去其王。</p>
<p>后为<em class="r">熊毋康</em>，<em class="r">毋康</em>蚤死。<em class="r">熊渠</em>卒，子<em class="r">熊挚红</em>立。<em class="r">挚红</em>卒，其弟弑而代立，曰<em class="r">熊延</em>。<em class="r">熊延</em>生<em class="r">熊勇</em>。</p>
<p><em class="r">熊勇</em>六年，而<em class="r">周</em>人作乱，攻<em class="r">厉王</em>，<em class="r">厉王</em>出奔<em class="r">彘</em>。<em class="r">熊勇</em>十年，卒，弟<em class="r">熊严</em>为后。</p>
<p><em class="r">熊严</em>十年，卒。有子四人，长子<em class="r">伯霜</em>，中子<em class="r">仲雪</em>，次子<em class="r">叔堪</em>，少子<em class="r">季徇</em>。<em class="r">熊严</em>卒，长子<em class="r">伯霜</em>代立，是为<em class="r">熊霜</em>。</p>
<p><em class="r">熊霜</em>元年，<em class="r">周宣王</em>初立。<em class="r">熊霜</em>六年，卒，三弟争立。<em class="r">仲雪</em>死；<em class="r">叔堪</em>亡，避难于<em class="r">濮</em>；而少弟<em class="r">季徇</em>立，是为<em class="r">熊徇</em>。<em class="r">熊徇</em>十六年，<em class="r">郑桓公</em>初封于<em class="r">郑</em>。二十二年，<em class="r">熊徇</em>卒，子<em class="r">熊咢</em>立。<em class="r">熊咢</em>九年，卒，子<em class="r">熊仪</em>立，是为<em class="r">若敖</em>。</p>
<p><em class="r">若敖</em>二十年，<em class="r">周幽王</em>为<em class="r">犬戎</em>所弑，<em class="r">周</em>东徙，而<em class="r">秦襄公</em>始列为诸侯。</p>
<p>二十七年，<em class="r">若敖</em>卒，子<em class="r">熊坎</em>立，是为<em class="r">霄敖</em>。<em class="r">霄敖</em>六年，卒，子<em class="r">熊眴</em>立，是为<em class="r">蚡冒</em>。<em class="r">蚡冒</em>十三年，<em class="r">晋</em>始乱，以<em class="r">曲沃</em>之故。<em class="r">蚡冒</em>十七年，卒。<em class="r">蚡冒</em>弟<em class="r">熊通</em>弑<em class="r">蚡冒</em>子而代立，是为<em class="r">楚武王</em>。</p>
<p><em class="r">武王</em>十七年，<em class="r">晋</em>之<em class="r">曲沃庄伯</em>弑主国<em class="r">晋孝侯</em>。十九年，<em class="r">郑伯</em>弟<em class="r">段</em>作乱。二十一年，<em class="r">郑</em>侵天子之田。二十三年，<em class="r">卫</em>弑其君<em class="r">桓公</em>。二十九年，<em class="r">鲁</em>弑其君<em class="r">隐公</em>。三十一年，<em class="r">宋</em>太宰<em class="r">华督</em>弑其君<em class="r">殇公</em>。</p>
<p>三十五年，<em class="r">楚</em>伐<em class="r">随</em>。<em class="r">随</em>曰：“我无罪。”<em class="r">楚</em>曰：“我蛮夷也。今诸侯皆为叛相侵，或相杀。我有敝甲，欲以观中国之政，请王室尊吾号。”<em class="r">随</em>人为之<em class="r">周</em>，请尊<em class="r">楚</em>，王室不听，还报<em class="r">楚</em>。三十七年，<em class="r">楚熊通</em>怒曰：“吾先<em class="r">鬻熊</em>，<em class="r">文王</em>之师也，蚤终。<em class="r">成王</em>举我先公，乃以子男田令居<em class="r">楚</em>，蛮夷皆率服，而王不加位，我自尊耳。”乃自立，为<em class="r">武王</em>，与<em class="r">随</em>人盟而去。于是始开<em class="r">濮</em>地而有之。</p>
<p>五十一年，<em class="r">周</em>召<em class="r">随侯</em>，数以立<em class="r">楚</em>为王。<em class="r">楚</em>怒，以<em class="r">随</em>背己，伐<em class="r">随</em>。<em class="r">武王</em>卒师中而兵罢。子<em class="r">文王熊赀</em>立，始都<em class="r">郢</em>。</p>
<p><em class="r">文王</em>二年，伐<em class="r">申</em>过<em class="r">邓</em>，<em class="r">邓人</em>曰“<em class="r">楚王</em>易取”，<em class="r">邓侯</em>不许也。六年，伐<em class="r">蔡</em>，虏<em class="r">蔡哀侯</em>以归，已而释之。<em class="r">楚</em>强，陵<em class="r">江汉</em>间小国，小国皆畏之。十一年，<em class="r">齐桓公</em>始霸，<em class="r">楚</em>亦始大。</p>
<p>十二年，伐<em class="r">邓</em>，灭之。十三年，卒，子<em class="r">熊囏</em>立，是为<em class="r">庄敖</em>。<em class="r">庄敖</em>五年，欲杀其弟<em class="r">熊恽</em>，<em class="r">恽</em>奔<em class="r">随</em>，与<em class="r">随</em>袭弑<em class="r">庄敖</em>代立，是为<em class="r">成王</em>。</p>
<p><em class="r">成王恽</em>元年，初即位，布德施惠，结旧好于诸侯。使人献天子，天子赐胙，曰：“镇尔南方<em class="r">夷越</em>之乱，无侵中国。”于是<em class="r">楚</em>地千里。</p>
<p>十六年，<em class="r">齐桓公</em>以兵侵<em class="r">楚</em>，至<em class="r">陉山</em>。<em class="r">楚成王</em>使将军<em class="r">屈完</em>以兵御之，与<em class="r">桓公</em>盟。<em class="r">桓公</em>数以<em class="r">周</em>之赋不入王室，<em class="r">楚</em>许之，乃去。</p>
<p>十八年，<em class="r">成王</em>以兵北伐<em class="r">许</em>，<em class="r">许君</em>肉袒谢，乃释之。二十二年，伐<em class="r">黄</em>。二十六年，灭<em class="r">英</em>。</p>
<p>三十三年，<em class="r">宋襄公</em>欲为盟会，召<em class="r">楚</em>。<em class="r">楚王</em>怒曰：“召我，我将好往袭辱之。”遂行，至<em class="r">盂</em>，遂执辱<em class="r">宋公</em>，已而归之。三十四年，<em class="r">郑文公</em>南朝<em class="r">楚</em>。_楚成_<em class="r">王</em>北伐<em class="r">宋</em>，败之<em class="r">泓</em>，射伤<em class="r">宋襄公</em>，<em class="r">襄公</em>遂病创死。</p>
<p>三十五年，<em class="r">晋公子重耳</em>过<em class="r">楚</em>，<em class="r">成王</em>以诸侯客礼飨，而厚送之于<em class="r">秦</em>。</p>
<p>三十九年，<em class="r">鲁僖公</em>来请兵以伐<em class="r">齐</em>，<em class="r">楚</em>使<em class="r">申侯</em>将兵伐<em class="r">齐</em>，取<em class="r">穀</em>，置<em class="r">齐桓公</em>子<em class="r">雍</em>焉。<em class="r">齐桓公</em>七子皆奔<em class="r">楚</em>，<em class="r">楚</em>尽以为上大夫。灭<em class="r">夔</em>，<em class="r">夔</em>不祀<em class="r">祝融</em>、<em class="r">鬻熊</em>故也。</p>
<p>夏，伐<em class="r">宋</em>，<em class="r">宋</em>告急于<em class="r">晋</em>，<em class="r">晋</em>救<em class="r">宋</em>，<em class="r">成王</em>罢归。将军<em class="r">子玉</em>请战，<em class="r">成王</em>曰：“<em class="r">重耳</em>亡居外久，卒得反国，天之所开，不可当。”<em class="r">子玉</em>固请，乃与之少师而去。<em class="r">晋</em>果败<em class="r">子玉</em>于<em class="r">城濮</em>。<em class="r">成王</em>怒，诛<em class="r">子玉</em>。</p>
<p>四十六年，初，<em class="r">成王</em>将以<em class="r">商臣</em>为太子，语<em class="r">令尹子上</em>。<em class="r">子上</em>曰：“君之齿未也，而又多内宠，绌乃乱也。<em class="r">楚国</em>之举常在少者。且<em class="r">商臣</em>蜂目而豺声，忍人也，不可立也。”王不听，立之。后又欲立子<em class="r">职</em>而绌<em class="r">太子商臣</em>。<em class="r">商臣</em>闻而未审也，告其傅<em class="r">潘崇</em>曰：“何以得其实？”<em class="r">崇</em>曰：“飨王之宠姬<em class="r">江芈</em>而勿敬也。”<em class="r">商臣</em>从之。<em class="r">江芈</em>怒曰：“宜乎王之欲杀若而立<em class="r">职</em>也。”<em class="r">商臣</em>告<em class="r">潘崇</em>曰：“信矣。”<em class="r">崇</em>曰：“能事之乎？”曰：“不能。”“能亡去乎？”曰：“不能。”“能行大事乎？”曰：“能。”冬十月，<em class="r">商臣</em>以宫卫兵围<em class="r">成王</em>。<em class="r">成王</em>请食熊蹯而死，不听。丁未，<em class="r">成王</em>自绞杀。<em class="r">商臣</em>代立，是为<em class="r">穆王</em>。</p>
<p><em class="r">穆王</em>立，以其太子宫予<em class="r">潘崇</em>，使为太师，掌国事。<em class="r">穆王</em>三年，灭<em class="r">江</em>。四年，灭<em class="r">六</em>、<em class="r">蓼</em>。<em class="r">六</em>、<em class="r">蓼</em>，<em class="r">皋陶</em>之后。八年，伐<em class="r">陈</em>。十二年，卒。子<em class="r">庄王侣</em>立。</p>
<p><em class="r">庄王</em>即位三年，不出号令，日夜为乐，令国中曰：“有敢谏者死无赦！”<em class="r">伍举</em>入谏。<em class="r">庄王</em>左抱<em class="r">郑</em>姬，右抱<em class="r">越</em>女，坐钟鼓之间。<em class="r">伍举</em>曰：“愿有进。”隐曰：“有鸟在于阜，三年不蜚不鸣，是何鸟也？”<em class="r">庄王</em>曰：“三年不蜚，蜚将冲天；三年不鸣，鸣将惊人。<em class="r">举</em>退矣，吾知之矣。”居数月，淫益甚。大夫<em class="r">苏从</em>乃入谏。王曰：“若不闻令乎？”对曰：“杀身以明君，臣之愿也。”于是乃罢淫乐，听政，所诛者数百人，所进者数百人，任<em class="r">伍举</em>、<em class="r">苏从</em>以政，国人大说。是岁灭<em class="r">庸</em>。六年，伐<em class="r">宋</em>，获五百乘。</p>
<p>八年，伐<em class="r">陆浑戎</em>，遂至<em class="r">洛</em>，观兵于<em class="r">周</em>郊。<em class="r">周定王</em>使<em class="r">王孙满</em>劳<em class="r">楚王</em>。<em class="r">楚王</em>问鼎小大轻重，对曰：“在德不在鼎。”<em class="r">庄王</em>曰：“子无阻九鼎！<em class="r">楚国</em>折钩之喙，足以为九鼎。”<em class="r">王孙满</em>曰：“呜呼！君王其忘之乎？昔<em class="r">虞夏</em>之盛，远方皆至，贡金九牧，铸鼎象物，百物而为之备，使民知神奸。<em class="r">桀</em>有乱德，鼎迁于<em class="r">殷</em>，载祀六百。<em class="r">殷纣</em>暴虐，鼎迁于<em class="r">周</em>。德之休明，虽小必重；其奸回昏乱，虽大必轻。昔<em class="r">成王</em>定鼎于<em class="r">郏鄏</em>，卜世三十，卜年七百，天所命也。<em class="r">周</em>德虽衰，天命未改。鼎之轻重，未可问也。”<em class="r">楚王</em>乃归。</p>
<p>九年，相<em class="r">若敖氏</em>。人或谗之王，恐诛，反攻王，王击灭<em class="r">若敖氏</em>之族。十三年，灭<em class="r">舒</em>。</p>
<p>十六年，伐<em class="r">陈</em>，杀<em class="r">夏徵舒</em>。<em class="r">徵舒</em>弑其君，故诛之也。已破<em class="r">陈</em>，即县之。群臣皆贺，<em class="r">申叔时</em>使<em class="r">齐</em>来，不贺。王问，对曰：“鄙语曰，牵牛径人田，田主取其牛。径者则不直矣，取之牛不亦甚乎？且王以<em class="r">陈</em>之乱而率诸侯伐之，以义伐之而贪其县，亦何以复令于天下！”<em class="r">庄王</em>乃复国陈后。</p>
<p>十七年春，<em class="r">楚庄王</em>围<em class="r">郑</em>，三月克之。入自<em class="r">皇门</em>，<em class="r">郑伯</em>肉袒牵羊以逆，曰：“孤不天，不能事君，君用怀怒，以及敝邑，孤之罪也。敢不惟命是听！宾之<em class="r">南海</em>，若以臣妾赐诸侯，亦惟命是听。若君不忘<em class="r">厉</em>、<em class="r">宣</em>、<em class="r">桓</em>、<em class="r">武</em>，不绝其社稷，使改事君，孤之愿也，非所敢望也。敢布腹心。”<em class="r">楚</em>群臣曰：“王勿许。”<em class="r">庄王</em>曰：“其君能下人，必能信用其民，庸可绝乎！”<em class="r">庄王</em>自手旗，左右麾军，引兵去三十里而舍，遂许之平。<em class="r">潘尪</em>入盟，<em class="r">子良</em>出质。夏六月，<em class="r">晋</em>救<em class="r">郑</em>，与<em class="r">楚</em>战，大败<em class="r">晋</em>师<em class="r">河</em>上，遂至<em class="r">衡雍</em>而归。</p>
<p>二十年，围<em class="r">宋</em>，以杀<em class="r">楚</em>使也。围<em class="r">宋</em>五月，城中食尽，易子而食，析骨而炊。<em class="r">宋华元</em>出告以情。<em class="r">庄王</em>曰：“君子哉！”遂罢兵去。</p>
<p>二十三年，<em class="r">庄王</em>卒，子<em class="r">共王审</em>立。</p>
<p><em class="r">共王</em>十六年，<em class="r">晋</em>伐<em class="r">郑</em>。<em class="r">郑</em>告急，<em class="r">共王</em>救<em class="r">郑</em>。与<em class="r">晋</em>兵战<em class="r">鄢陵</em>，<em class="r">晋</em>败<em class="r">楚</em>，射中<em class="r">共王</em>目。<em class="r">共王</em>召将军<em class="r">子反</em>。<em class="r">子反</em>嗜酒，从者<em class="r">竖阳穀</em>进酒，醉。王怒，射杀<em class="r">子反</em>，遂罢兵归。</p>
<p>三十一年，<em class="r">共王</em>卒，子<em class="r">康王招</em>立。<em class="r">康王</em>立十五年卒，子<em class="r">员</em>立，是为<em class="r">郏敖</em>。</p>
<p><em class="r">康王</em>宠弟<em class="r">公子围</em>、<em class="r">子比</em>、<em class="r">子皙</em>、<em class="r">弃疾</em>。<em class="r">郏敖</em>三年，以其季父<em class="r">康王</em>弟<em class="r">公子围</em>为令尹，主兵事。四年，<em class="r">围</em>使<em class="r">郑</em>，道闻王疾而还。十二月己酉，<em class="r">围</em>入问王疾，绞而弑之，遂杀其子<em class="r">莫</em>及<em class="r">平夏</em>。使使赴于<em class="r">郑</em>。<em class="r">伍举</em>问曰：“谁为后？”对曰：“寡大夫<em class="r">围</em>。”<em class="r">伍举</em>更曰：“<em class="r">共王</em>之子<em class="r">围</em>为长。”<em class="r">子比</em>奔<em class="r">晋</em>，而<em class="r">围</em>立，是为<em class="r">灵王</em>。</p>
<p><em class="r">灵王</em>三年六月，<em class="r">楚</em>使使告<em class="r">晋</em>，欲会诸侯。诸侯皆会<em class="r">楚</em>于<em class="r">申</em>。<em class="r">伍举</em>曰：“昔<em class="r">夏启</em>有<em class="r">钧台</em>之飨，<em class="r">商汤</em>有<em class="r">景亳</em>之命，<em class="r">周武王</em>有<em class="r">盟津</em>之誓，<em class="r">成王</em>有<em class="r">岐阳</em>之蒐，<em class="r">康王</em>有<em class="r">丰宫</em>之朝，<em class="r">穆王</em>有<em class="r">涂山</em>之会，<em class="r">齐桓</em>有<em class="r">召陵</em>之师，<em class="r">晋文</em>有<em class="r">践土</em>之盟，君其何用？”<em class="r">灵王</em>曰：“用<em class="r">桓公</em>。”时<em class="r">郑子产</em>在焉。于是<em class="r">晋</em>、<em class="r">宋</em>、<em class="r">鲁</em>、<em class="r">卫</em>不往。<em class="r">灵王</em>已盟，有骄色。<em class="r">伍举</em>曰：“<em class="r">桀</em>为<em class="r">有仍</em>之会，<em class="r">有缗</em>叛之。<em class="r">纣</em>为<em class="r">黎山</em>之会，<em class="r">东夷</em>叛之。<em class="r">幽王</em>为<em class="r">太室</em>之盟，<em class="r">戎</em>、<em class="r">翟</em>叛之。君其慎终！”</p>
<p>七月，<em class="r">楚</em>以诸侯兵伐<em class="r">吴</em>，围<em class="r">朱方</em>。八月，克之，囚<em class="r">庆封</em>，灭其族。以<em class="r">封</em>徇，曰：“无效<em class="r">齐庆封</em>弑其君而弱其孤，以盟诸大夫！”<em class="r">封</em>反曰：“莫如<em class="r">楚共王</em>庶子<em class="r">围</em>弑其君兄之子<em class="r">员</em>而代之立！”于是<em class="r">灵王</em>使疾杀之。</p>
<p>七年，就<em class="r">章华台</em>，下令内亡人实之。</p>
<p>八年，使<em class="r">公子弃疾</em>将兵灭<em class="r">陈</em>。十年，召<em class="r">蔡侯</em>，醉而杀之。使<em class="r">弃疾</em>定<em class="r">蔡</em>，因为<em class="r">陈蔡公</em>。</p>
<p>十一年，伐<em class="r">徐</em>以恐<em class="r">吴</em>。<em class="r">灵王</em>次于<em class="r">乾溪</em>以待之。王曰：“<em class="r">齐</em>、<em class="r">晋</em>、<em class="r">鲁</em>、<em class="r">卫</em>，其封皆受宝器，我独不。今吾使使<em class="r">周</em>求鼎以为分，其予我乎？”<em class="r">析父</em>对曰：“其予君王哉！昔我先王<em class="r">熊绎</em>辟在<em class="r">荆山</em>，荜露蓝蒌以处草莽，跋涉山林以事天子，唯是桃弧棘矢以共王事。<em class="r">齐</em>，王舅也；<em class="r">晋</em>及<em class="r">鲁</em>、<em class="r">卫</em>，王母弟也：<em class="r">楚</em>是以无分而彼皆有。<em class="r">周</em>今与四国服事君王，将惟命是从，岂敢爱鼎？”<em class="r">灵王</em>曰：“昔我皇祖伯父<em class="r">昆吾</em>旧<em class="r">许</em>是宅，今<em class="r">郑</em>人贪其田，不我予，今我求之，其予我乎？”对曰：“<em class="r">周</em>不爱鼎，<em class="r">郑</em>安敢爱田？”<em class="r">灵王</em>曰：“昔诸侯远我而畏<em class="r">晋</em>，今吾大城<em class="r">陈</em>、<em class="r">蔡</em>、<em class="r">不羹</em>，赋皆千乘，诸侯畏我乎？”对曰：“畏哉！”<em class="r">灵王</em>喜曰：“<em class="r">析父</em>善言古事焉。”</p>
<p>十二年春，<em class="r">楚灵王</em>乐<em class="r">乾溪</em>，不能去也。国人苦役。初，<em class="r">灵王</em>会兵于<em class="r">申</em>，僇<em class="r">越</em>大夫<em class="r">常寿过</em>，杀<em class="r">蔡</em>大夫<em class="r">观起</em>。<em class="r">起</em>子<em class="r">从</em>亡在<em class="r">吴</em>，乃劝<em class="r">吴王</em>伐<em class="r">楚</em>，为间<em class="r">越</em>大夫<em class="r">常寿过</em>而作乱，为<em class="r">吴</em>间。使矫<em class="r">公子弃疾</em>命召<em class="r">公子比</em>于<em class="r">晋</em>，至<em class="r">蔡</em>，与<em class="r">吴</em>、<em class="r">越</em>兵欲袭<em class="r">蔡</em>。令<em class="r">公子比</em>见<em class="r">弃疾</em>，与盟于<em class="r">邓</em>。遂入杀<em class="r">灵王</em>太子<em class="r">禄</em>，立<em class="r">子比</em>为王，<em class="r">公子子皙</em>为令尹，<em class="r">弃疾</em>为司马。先除王宫，<em class="r">观从</em>从师于<em class="r">乾溪</em>，令<em class="r">楚</em>众曰：“国有王矣。先归，复爵邑田室。后者迁之。”<em class="r">楚</em>众皆溃，去<em class="r">灵王</em>而归。</p>
<p><em class="r">灵王</em>闻<em class="r">太子禄</em>之死也，自投车下，而曰：“人之爱子亦如是乎？”侍者曰：“甚是。”王曰：“余杀人之子多矣，能无及此乎？”右尹曰：“请待于郊以听国人。”王曰：“众怒不可犯。”曰：“且入大县而乞师于诸侯。”王曰：“皆叛矣。”又曰：“且奔诸侯以听大国之虑。”王曰：“大福不再，祗取辱耳。”于是王乘舟将欲入<em class="r">鄢</em>。右尹度王不用其计，惧惧死，亦去王亡。</p>
<p><em class="r">灵王</em>于是独傍偟山中，野人莫敢入王。王行遇其故&lt;imgalt=""class="kindle-cn-inline-character"src="Image00072.jpg"/&gt;人，谓曰：“为我求食，我已不食三日矣。”&lt;imgalt=""class="kindle-cn-inline-character"src="Image00072.jpg"/&gt;人曰：“新王下法，有敢&lt;imgalt=""class="kindle-cn-inline-character"src="Image00073.jpg"/&gt;王从王者，罪及三族，且又无所得食。”王因枕其股而卧。&lt;imgalt=""class="kindle-cn-inline-character"src="Image00072.jpg"/&gt;人又以土自代，逃去。王觉而弗见，遂饥弗能起。<em class="r">芋</em>尹<em class="r">申无宇</em>之子<em class="r">申亥</em>曰：“吾父再犯王命，王弗诛，恩孰大焉！”乃求王，遇王饥于<em class="r">釐泽</em>，奉之以归。夏五月癸丑，王死<em class="r">申亥</em>家，<em class="r">申亥</em>以二女从死，并葬之。</p>
<p>是时<em class="r">楚国</em>虽已立<em class="r">比</em>为王，畏<em class="r">灵王</em>复来，又不闻<em class="r">灵王</em>死，故<em class="r">观从</em>谓初王<em class="r">比</em>曰：“不杀<em class="r">弃疾</em>，虽得国犹受祸。”王曰：“余不忍。”<em class="r">丛</em>曰：“人将忍王。”王不听，乃去。<em class="r">弃疾</em>归。国人每夜惊，曰：“<em class="r">灵王</em>入矣！”乙卯夜，<em class="r">弃疾</em>使船人从<em class="r">江</em>上走呼曰：“<em class="r">灵王</em>至矣！”国人愈惊。又使<em class="r">曼成然</em>告初王<em class="r">比</em>及<em class="r">令尹子皙</em>曰：“王至矣！国人将杀君，司马将至矣！君蚤自图，无取辱焉。众怒如水火，不可救也。”初王及<em class="r">子皙</em>遂自杀。丙辰，<em class="r">弃疾</em>即位为王，改名<em class="r">熊居</em>，是为<em class="r">平王</em>。</p>
<p><em class="r">平王</em>以诈弑两王而自立，恐国人及诸侯叛之，乃施惠百姓。复<em class="r">陈蔡</em>之地而立其后如故，归<em class="r">郑</em>之侵地。存恤国中，修政教。<em class="r">吴</em>以<em class="r">楚</em>乱故，获五率以归。<em class="r">平王</em>谓<em class="r">观从</em>：“恣尔所欲。”欲为卜尹，王许之。</p>
<p>初，<em class="r">共王</em>有宠子五人，无適立，乃望祭群神，请神决之，使主社稷，而阴与<em class="r">巴姬</em>埋璧于室内，召五公子斋而入。<em class="r">康王</em>跨之，<em class="r">灵王</em>肘加之，<em class="r">子比</em>、<em class="r">子晰</em>皆远之。<em class="r">平王</em>幼，抱其上而拜，压纽。故<em class="r">康王</em>以长立，至其子失之；<em class="r">围</em>为<em class="r">灵王</em>，及身而弑；<em class="r">子比</em>为王十馀日，<em class="r">子皙</em>不得立，又俱诛。四子皆绝无后。唯独<em class="r">弃疾</em>后立，为<em class="r">平王</em>，竟续<em class="r">楚</em>祀，如其神符。</p>
<p>初，<em class="r">子比</em>自<em class="r">晋</em>归，<em class="r">韩宣子</em>问<em class="r">叔向</em>曰：“<em class="r">子比</em>其济乎？”对曰：“不就。”<em class="r">宣子</em>曰：“同恶相求，如市贾焉，何为不就？”对曰：“无与同好，谁与同恶？”取国有五难：有宠无人，一也；有人无主，二也；有主无谋，三也；有谋而无民，四也；有民而无德，五也。<em class="r">子比</em>在<em class="r">晋</em>十三年矣，<em class="r">晋</em>、<em class="r">楚</em>之从不闻通者，可谓无人矣；族尽亲叛，可谓无主矣；无衅而动，可谓无谋矣；为羁终世，可谓无民矣；亡无爱征，可谓无德矣。王虐而不忌，<em class="r">子比</em>涉五难以弑君，谁能济之！有<em class="r">楚国</em>者，其<em class="r">弃疾</em>乎？君<em class="r">陈</em>、<em class="r">蔡</em>，<em class="r">方城</em>外属焉。苛慝不作，盗贼伏隐，私欲不违，民无怨心。先神命之，国民信之。<em class="r">芈姓</em>有乱，必季实立，<em class="r">楚</em>之常也。<em class="r">子比</em>之官，则右尹也；数其贵宠，则庶子也；以神所命，则又远之；民无怀焉，将何以立？”<em class="r">宣子</em>曰：“<em class="r">齐桓</em>、<em class="r">晋文</em>不亦是乎？”对曰：“<em class="r">齐桓</em>，<em class="r">卫姬</em>之子也，有宠于<em class="r">釐公</em>。有<em class="r">鲍叔牙</em>、<em class="r">宾须无</em>、<em class="r">隰朋</em>以为辅，有<em class="r">莒</em>、<em class="r">卫</em>以为外主，有<em class="r">高</em>、<em class="r">国</em>以为内主。从善如流，施惠不倦。有国，不亦宜乎？昔我<em class="r">文公</em>，<em class="r">狐季姬</em>之子也，有宠于<em class="r">献公</em>。好学不倦。生十七年，有士五人，有先大夫<em class="r">子馀</em>、<em class="r">子犯</em>以为腹心，有<em class="r">魏犨</em>、<em class="r">贾佗</em>以为股肱，有<em class="r">齐</em>、<em class="r">宋</em>、<em class="r">秦</em>、<em class="r">楚</em>以为外主，有<em class="r">栾</em>、<em class="r">郤</em>、<em class="r">狐</em>、<em class="r">先</em>以为内主。亡十九年，守志弥笃。<em class="r">惠</em>、<em class="r">怀</em>弃民，民从而与之。故<em class="r">文公</em>有国，不亦宜乎？<em class="r">子比</em>无施于民，无援于外，去<em class="r">晋</em>，<em class="r">晋</em>不送；归<em class="r">楚</em>，<em class="r">楚</em>不迎。何以有国！”<em class="r">子比</em>果不终焉，卒立者<em class="r">弃疾</em>，如<em class="r">叔向</em>言也。</p>
<p><em class="r">平王</em>二年，使<em class="r">费无忌</em>如<em class="r">秦</em>为<em class="r">太子建</em>取妇。妇好，来，未至，<em class="r">无忌</em>先归，说<em class="r">平王</em>曰：“<em class="r">秦</em>女好，可自娶，为太子更求。”<em class="r">平王</em>听之，卒自娶<em class="r">秦</em>女，生<em class="r">熊珍</em>。更为太子娶。是时<em class="r">伍奢</em>为太子太傅，<em class="r">无忌</em>为少傅。<em class="r">无忌</em>无宠于太子，常谗恶<em class="r">太子建</em>。<em class="r">建</em>时年十五矣，其母<em class="r">蔡</em>女也，无宠于王，王稍益疏外<em class="r">建</em>也。</p>
<p>六年，使<em class="r">太子建</em>居<em class="r">城父</em>，守边。<em class="r">无忌</em>又日夜谗<em class="r">太子</em>建于王曰：“自<em class="r">无忌</em>入<em class="r">秦</em>女，太子怨，亦不能无望于王，王少自备焉。且太子居<em class="r">城父</em>，擅兵，外交诸侯，且欲入矣。”<em class="r">平王</em>召其傅<em class="r">伍奢</em>责之。<em class="r">伍奢</em>知<em class="r">无忌</em>谗，乃曰：“王奈何以小臣疏骨肉？”<em class="r">无忌</em>曰：“今不制，后悔也。”于是王遂囚<em class="r">伍奢</em>。乃令司马<em class="r">奋扬</em>召<em class="r">太子建</em>，欲诛之。太子闻之，亡奔<em class="r">宋</em>。</p>
<p><em class="r">无忌</em>曰：“<em class="r">伍奢</em>有二子，不杀者为<em class="r">楚国</em>患。盍以免其父召之，必至。”于是王使使谓<em class="r">奢</em>：“能致二子则生，不能将死。”<em class="r">奢</em>曰：“<em class="r">尚</em>至，<em class="r">胥</em>不至。”王曰：“何也？”<em class="r">奢</em>曰：“<em class="r">尚</em>之为人，廉，死节，慈孝而仁，闻召而免父，必至，不顾其死。<em class="r">胥</em>之为人，智而好谋，勇而矜功，知来必死，必不来。然为<em class="r">楚国</em>忧者必此子。”于是王使人召之，曰：“来，吾免尔父。”<em class="r">伍尚</em>谓<em class="r">伍胥</em>曰：“闻父免而莫奔，不孝也；父戮莫报，无谋也；度能任事，知也。子其行矣，我其归死。”<em class="r">伍尚</em>遂归。<em class="r">伍胥</em>弯弓属矢，出见使者，曰：“父有罪，何以召其子为？”将射，使者还走，遂出奔<em class="r">吴</em>。<em class="r">伍奢</em>闻之，曰：“<em class="r">胥</em>亡，<em class="r">楚国</em>危哉。”<em class="r">楚</em>人遂杀<em class="r">伍奢</em>及<em class="r">尚</em>。</p>
<p>十年，<em class="r">楚太子建</em>母在<em class="r">居巢</em>，开<em class="r">吴</em>。<em class="r">吴</em>使<em class="r">公子光</em>伐<em class="r">楚</em>，遂败<em class="r">陈</em>、<em class="r">蔡</em>，取<em class="r">太子建</em>母而去。<em class="r">楚</em>恐，城<em class="r">郢</em>。初，<em class="r">吴</em>之边邑<em class="r">卑梁</em>与<em class="r">楚</em>边邑<em class="r">钟离</em>小童争桑，两家交怒相攻，灭<em class="r">卑梁</em>人。<em class="r">卑梁</em>大夫怒，发邑兵攻<em class="r">钟离</em>，<em class="r">楚王</em>闻之怒，发国兵灭<em class="r">卑梁</em>。<em class="r">吴王</em>闻之大怒，亦发兵，使<em class="r">公子光</em>因<em class="r">建</em>母家攻<em class="r">楚</em>，遂灭<em class="r">钟离</em>、<em class="r">居巢</em>。<em class="r">楚</em>乃恐而城<em class="r">郢</em>。</p>
<p>十三年，<em class="r">平王</em>卒。将军<em class="r">子常</em>曰：“<em class="r">太子珍</em>少，且其母乃前<em class="r">太子建</em>所当娶也。”欲立<em class="r">令尹子西</em>。<em class="r">子西</em>，<em class="r">平王</em>之庶弟也，有义。<em class="r">子西</em>曰：“国有常法，更立则乱，言之则致诛。”乃立<em class="r">太子珍</em>，是为<em class="r">昭王</em>。</p>
<p><em class="r">昭王</em>元年，<em class="r">楚</em>众不说<em class="r">费无忌</em>，以其谗亡<em class="r">太子建</em>，杀<em class="r">伍奢</em>子父与<em class="r">郤宛</em>。<em class="r">宛</em>之宗姓<em class="r">伯氏</em>子<em class="r">嚭</em>及<em class="r">子胥</em>皆奔<em class="r">吴</em>，<em class="r">吴</em>兵数侵<em class="r">楚</em>，<em class="r">楚</em>人怨<em class="r">无忌</em>甚。<em class="r">楚令尹子常</em>诛<em class="r">无忌</em>以说众，众乃喜。</p>
<p>四年，<em class="r">吴</em>三公子奔<em class="r">楚</em>，<em class="r">楚</em>封之以扞<em class="r">吴</em>。五年，<em class="r">吴</em>伐取<em class="r">楚</em>之<em class="r">六</em>、<em class="r">潜</em>。七年，<em class="r">楚</em>使<em class="r">子常</em>伐<em class="r">吴</em>，<em class="r">吴</em>大败<em class="r">楚</em>于<em class="r">豫章</em>。</p>
<p>十年冬，<em class="r">吴王阖闾</em>、<em class="r">伍子胥</em>、<em class="r">伯噽</em>与<em class="r">唐</em>、<em class="r">蔡</em>俱伐<em class="r">楚</em>，<em class="r">楚</em>大败，<em class="r">吴</em>兵遂入<em class="r">郢</em>，辱<em class="r">平王</em>之墓，以<em class="r">伍子胥</em>故也。<em class="r">吴</em>兵之来，<em class="r">楚</em>使<em class="r">子常</em>以兵迎之，夹<em class="r">汉水</em>阵。<em class="r">吴</em>伐败<em class="r">子常</em>，<em class="r">子常</em>亡奔<em class="r">郑</em>。<em class="r">楚</em>兵走，<em class="r">吴</em>乘胜逐之，五战及<em class="r">郢</em>。己卯，<em class="r">昭王</em>出奔。庚辰，<em class="r">吴</em>人入<em class="r">郢</em>。</p>
<p><em class="r">昭王</em>亡也至<em class="r">云梦</em>。<em class="r">云梦</em>不知其王也，射伤王。王走<em class="r">郧</em>。<em class="r">郧公</em>之弟<em class="r">怀</em>曰：“<em class="r">平王</em>杀吾父，今我杀其子，不亦可乎？”<em class="r">郧公</em>止之，然恐其弑<em class="r">昭王</em>，乃与王出奔<em class="r">随</em>。<em class="r">吴王</em>闻<em class="r">昭王</em>往，即进击<em class="r">随</em>，谓<em class="r">随</em>人曰：“<em class="r">周</em>之子孙封于<em class="r">江汉</em>之间者，<em class="r">楚</em>尽灭之。”欲杀<em class="r">昭王</em>。王从臣<em class="r">子綦</em>乃深匿王，自以为王，谓<em class="r">随</em>人曰：“以我予<em class="r">吴</em>。”<em class="r">随</em>人卜予<em class="r">吴</em>，不吉，乃谢<em class="r">吴王</em>曰：“<em class="r">昭王</em>亡，不在<em class="r">随</em>。”<em class="r">吴</em>请入自索之，<em class="r">随</em>不听，<em class="r">吴</em>亦罢去。</p>
<p><em class="r">昭王</em>之出<em class="r">郢</em>也，使<em class="r">申鲍胥</em>请救于<em class="r">秦</em>。<em class="r">秦</em>以车五百乘救<em class="r">楚</em>，<em class="r">楚</em>亦收馀散兵，与<em class="r">秦</em>击<em class="r">吴</em>。十一年六月，败<em class="r">吴</em>于<em class="r">稷</em>。会<em class="r">吴王</em>弟<em class="r">夫概</em>见<em class="r">吴王</em>兵伤败，乃亡归，自立为王。<em class="r">阖闾</em>闻之，引兵去<em class="r">楚</em>，归击<em class="r">夫概</em>。<em class="r">夫概</em>败，奔<em class="r">楚</em>，<em class="r">楚</em>封之<em class="r">堂谿</em>，号为<em class="r">堂谿氏</em>。</p>
<p><em class="r">楚昭王</em>灭<em class="r">唐</em>。九月，归入<em class="r">郢</em>。十二年，<em class="r">吴</em>复伐<em class="r">楚</em>，取<em class="r">番</em>。<em class="r">楚</em>恐，去<em class="r">郢</em>，北徙都<em class="r">鄀</em>。</p>
<p>十六年，<em class="r">孔子</em>相<em class="r">鲁</em>。二十年，<em class="r">楚</em>灭<em class="r">顿</em>，灭<em class="r">胡</em>。二十一年，<em class="r">吴王阖闾</em>伐<em class="r">越</em>。<em class="r">越王勾践</em>射伤<em class="r">吴王</em>，遂死。<em class="r">吴</em>由此怨<em class="r">越</em>而不西伐<em class="r">楚</em>。</p>
<p>二十七年春，<em class="r">吴</em>伐<em class="r">陈</em>，<em class="r">楚昭王</em>救之，军<em class="r">城父</em>。十月，<em class="r">昭王</em>病于军中，有赤云如鸟，夹日而蜚。<em class="r">昭王</em>问<em class="r">周</em>太史，太史曰：“是害于<em class="r">楚王</em>，然可移于将相。”将相闻是言，乃请自以身祷于神。<em class="r">昭王</em>曰：“将相，孤之股肱也，今移祸，庸去是身乎！”弗听。卜而<em class="r">河</em>为祟，大夫请祷<em class="r">河</em>。<em class="r">昭王</em>曰：“自吾先王受封，望不过<em class="r">江</em>、<em class="r">汉</em>，而<em class="r">河</em>非所获罪也。”止不许。<em class="r">孔子</em>在<em class="r">陈</em>，闻是言，曰：“<em class="r">楚昭王</em>通大道矣。其不失国，宜哉！”</p>
<p><em class="r">昭王</em>病甚，乃召诸公子大夫曰：“孤不佞，再辱<em class="r">楚国</em>之师，今乃得以天寿终，孤之幸也。”让其弟<em class="r">公子申</em>为王，不可。又让次弟<em class="r">公子结</em>，亦不可。乃又让次弟<em class="r">公子闾</em>，五让，乃后许为王。将战，庚寅，<em class="r">昭王</em>卒于军中。<em class="r">子闾</em>曰：“王病甚，舍其子让群臣，臣所以<em class="r">许</em>王，以广王意也。今君王卒，臣岂敢忘君王之意乎！”乃与<em class="r">子西</em>、<em class="r">子綦</em>谋，伏师闭塗，迎<em class="r">越</em>女之子<em class="r">章</em>立之，是为<em class="r">惠王</em>。然后罢兵归，葬<em class="r">昭王</em>。</p>
<p><em class="r">惠王</em>二年，<em class="r">子西</em>召故<em class="r">平王</em>太子<em class="r">建</em>之子<em class="r">胜</em>于<em class="r">吴</em>，以为<em class="r">巢</em>大夫，号曰<em class="r">白公</em>。<em class="r">白公</em>好兵而下士，欲报仇。六年，<em class="r">白公</em>请兵<em class="r">令尹子西</em>伐<em class="r">郑</em>。初，<em class="r">白公</em>父<em class="r">建</em>亡在<em class="r">郑</em>，<em class="r">郑</em>杀之，<em class="r">白公</em>亡走<em class="r">吴</em>，<em class="r">子西</em>复召之，故以此怨<em class="r">郑</em>，欲伐之。<em class="r">子西</em>许而未为发兵。八年，<em class="r">晋</em>伐<em class="r">郑</em>，<em class="r">郑</em>告急<em class="r">楚</em>，<em class="r">楚</em>使<em class="r">子西</em>救<em class="r">郑</em>，受赂而去。<em class="r">白公胜</em>怒，乃遂与勇力死士<em class="r">石乞</em>等袭杀<em class="r">令尹子西</em>、<em class="r">子綦</em>于朝，因劫<em class="r">惠王</em>，置之<em class="r">高府</em>，欲弑之。<em class="r">惠王</em>从者<em class="r">屈固</em>负王亡走<em class="r">昭王夫人</em>宫。<em class="r">白公</em>自立为王。月馀，会<em class="r">叶公</em>来救<em class="r">楚</em>，<em class="r">楚惠王</em>之徒与共攻<em class="r">白公</em>，杀之。<em class="r">惠王</em>乃复位。是岁也，灭<em class="r">陈</em>而县之。</p>
<p>十三年，<em class="r">吴王夫差</em>强，陵<em class="r">齐</em>、<em class="r">晋</em>，来伐<em class="r">楚</em>。十六年，<em class="r">越</em>灭<em class="r">吴</em>。四十二年，<em class="r">楚</em>灭<em class="r">蔡</em>。四十四年，<em class="r">楚</em>灭<em class="r">杞</em>。与<em class="r">秦</em>平。是时<em class="r">越</em>已灭<em class="r">吴</em>而不能正<em class="r">江</em>、<em class="r">淮</em>北；<em class="r">楚</em>东侵，广地至<em class="r">泗上</em>。</p>
<p>五十七年，<em class="r">惠王</em>卒，子<em class="r">简王中</em>立。</p>
<p><em class="r">简王</em>元年，北伐灭<em class="r">莒</em>。八年，<em class="r">魏文侯</em>、<em class="r">韩武子</em>、<em class="r">赵桓子</em>始列为诸侯。</p>
<p>二十四年，<em class="r">简王</em>卒，子<em class="r">声王当</em>立。<em class="r">声王</em>六年，盗杀<em class="r">声王</em>，子<em class="r">悼王熊疑</em>立。<em class="r">悼王</em>二年，<em class="r">三晋</em>来伐<em class="r">楚</em>，至<em class="r">乘丘</em>而还。四年，<em class="r">楚</em>伐<em class="r">周</em>。<em class="r">郑</em>杀<em class="r">子阳</em>。九年，伐<em class="r">韩</em>，取<em class="r">负黍</em>。十一年，<em class="r">三晋</em>伐<em class="r">楚</em>，败我<em class="r">大梁</em>、<em class="r">榆关</em>。<em class="r">楚</em>厚赂<em class="r">秦</em>，与之平。二十一年，<em class="r">悼王</em>卒，子<em class="r">肃王臧</em>立。</p>
<p><em class="r">肃王</em>四年，<em class="r">蜀</em>伐<em class="r">楚</em>，取<em class="r">兹方</em>。于是<em class="r">楚</em>为<em class="r">扞关</em>以距之。十年，<em class="r">魏</em>取我<em class="r">鲁阳</em>。十一年，<em class="r">肃王</em>卒，无子，立其弟<em class="r">熊良夫</em>，是为<em class="r">宣王</em>。</p>
<p><em class="r">宣王</em>六年，<em class="r">周</em>天子贺<em class="r">秦献公</em>。<em class="r">秦</em>始复强，而<em class="r">三晋</em>益大，<em class="r">魏惠王</em>、<em class="r">齐威王</em>尤强。三十年，<em class="r">秦</em>封<em class="r">卫鞅</em>于<em class="r">商</em>，南侵<em class="r">楚</em>。是年，<em class="r">宣王</em>卒，子<em class="r">威王熊商</em>立。</p>
<p><em class="r">威王</em>六年，<em class="r">周显王</em>致<em class="r">文武</em>胙于<em class="r">秦惠王</em>。</p>
<p>七年，<em class="r">齐孟尝君</em>父<em class="r">田婴</em>欺<em class="r">楚</em>，<em class="r">楚威王</em>伐<em class="r">齐</em>，败之于<em class="r">徐州</em>，而令<em class="r">齐</em>必逐<em class="r">田婴</em>。<em class="r">田婴</em>恐，<em class="r">张丑</em>伪谓<em class="r">楚王</em>曰：“王所以战胜于<em class="r">徐州</em>者，<em class="r">田盼子</em>不用也。<em class="r">盼子</em>者，有功于国，而百姓为之用。<em class="r">婴子</em>弗善而用<em class="r">申纪</em>。<em class="r">申纪</em>者，大臣不附，百姓不为用，故王胜之也。今王逐<em class="r">婴子</em>，<em class="r">婴子</em>逐，<em class="r">盼子</em>必用矣。复搏其士卒以与王遇，必不便于王矣。”<em class="r">楚王</em>因弗逐也。</p>
<p>十一年，<em class="r">威王</em>卒，子<em class="r">怀王熊槐</em>立。<em class="r">魏</em>闻<em class="r">楚</em>丧，伐<em class="r">楚</em>，取我<em class="r">陉山</em>。</p>
<p><em class="r">怀王</em>元年，<em class="r">张仪</em>始相<em class="r">秦惠王</em>。四年，<em class="r">秦惠王</em>初称王。</p>
<p>六年，<em class="r">楚</em>使柱国<em class="r">昭阳</em>将兵而攻<em class="r">魏</em>，破之于<em class="r">襄陵</em>，得八邑。又移兵而攻<em class="r">齐</em>，<em class="r">齐王</em>患之。<em class="r">陈轸</em>适为<em class="r">秦</em>使<em class="r">齐</em>，<em class="r">齐王</em>曰：“为之奈何？”<em class="r">陈轸</em>曰：“王勿忧，请令罢之。”即往见<em class="r">昭阳</em>军中，曰：“愿闻<em class="r">楚国</em>之法，破军杀将者何以贵之？”<em class="r">昭阳</em>曰：“其官为上柱国，封上爵执珪。”<em class="r">陈轸</em>曰：“其有贵于此者乎？”<em class="r">昭阳</em>曰：“令尹。”<em class="r">陈轸</em>曰：“今君已为令尹矣，此国冠之上。臣请得譬之。人有遗其舍人一卮酒者，舍人相谓曰：‘数人饮此，不足以遍，请遂画地为蛇，蛇先成者独饮之。’一人曰：‘吾蛇先成。’举酒而起，曰：‘吾能为之足。’及其为之足，而后成人夺之酒而饮之，曰：‘蛇固无足，今为之足，是非蛇也。’今君相<em class="r">楚</em>而攻<em class="r">魏</em>，破军杀将，功莫大焉，冠之上不可以加矣。今又移兵而攻<em class="r">齐</em>，攻<em class="r">齐</em>胜之，官爵不加于此；攻之不胜，身死爵夺，有毁于<em class="r">楚</em>：此为蛇为足之说也。不若引兵而去以德<em class="r">齐</em>，此持满之术也。”<em class="r">昭阳</em>曰：“善。”引兵而去。</p>
<p><em class="r">燕</em>、<em class="r">韩</em>君初称王。<em class="r">秦</em>使<em class="r">张仪</em>与<em class="r">楚</em>、<em class="r">齐</em>、<em class="r">魏</em>相会，盟<em class="r">齧桑</em>。</p>
<p>十一年，<em class="r">苏秦</em>约从<em class="r">山东</em>六国共攻<em class="r">秦</em>，<em class="r">楚怀王</em>为从长。至<em class="r">函谷关</em>，<em class="r">秦</em>出兵击六国，六国兵皆引而归，<em class="r">齐</em>独后。十二年，<em class="r">齐湣王</em>伐败<em class="r">赵</em>、<em class="r">魏</em>军，<em class="r">秦</em>亦伐败<em class="r">韩</em>，与<em class="r">齐</em>争长。</p>
<p>十六年，<em class="r">秦</em>欲伐<em class="r">齐</em>，而<em class="r">楚</em>与<em class="r">齐</em>从亲，<em class="r">秦惠王</em>患之，乃宣言<em class="r">张仪</em>免相，使<em class="r">张仪</em>南见<em class="r">楚王</em>，谓<em class="r">楚王</em>曰：“敝邑之王所甚说者无先大王，虽<em class="r">仪</em>之所甚愿为门阑之厮者亦无先大王。敝邑之王所甚憎者无先<em class="r">齐王</em>，虽<em class="r">仪</em>之所甚憎者亦无先<em class="r">齐王</em>。而大王和之，是以敝邑之王不得事王，而令<em class="r">仪</em>亦不得为门阑之厮也。王为<em class="r">仪</em>闭关而绝<em class="r">齐</em>，今使使者从<em class="r">仪</em>西取故<em class="r">秦</em>所分<em class="r">楚商於</em>之地方六百里，如是则<em class="r">齐</em>弱矣。是北弱<em class="r">齐</em>，西德于<em class="r">秦</em>，私<em class="r">商於</em>以为富，此一计而三利俱至也。”<em class="r">怀王</em>大悦，乃置相玺于<em class="r">张仪</em>，日与置酒，宣言“吾复得吾<em class="r">商於</em>之地”。群臣皆贺，而<em class="r">陈轸</em>独吊。<em class="r">怀王</em>曰：“何故？”<em class="r">陈轸</em>对曰：“<em class="r">秦</em>之所为重王者，以王之有<em class="r">齐</em>也。今地未可得而<em class="r">齐</em>交先绝，是<em class="r">楚</em>孤也。夫<em class="r">秦</em>又何重孤国哉，必轻<em class="r">楚</em>矣。且先出地而后绝<em class="r">齐</em>，则<em class="r">秦</em>计不为。先绝<em class="r">齐</em>而后责地，则必见欺于<em class="r">张仪</em>。见欺于<em class="r">张仪</em>，则王必怨之。怨之，是西起<em class="r">秦</em>患，北绝<em class="r">齐</em>交。西起<em class="r">秦</em>患，北绝<em class="r">齐</em>交，则两国之兵必至。臣故吊。”<em class="r">楚王</em>弗听，因使一将军西受封地。</p>
<p><em class="r">张仪</em>至<em class="r">秦</em>，详醉坠车，称病不出三月，地不可得。<em class="r">楚王</em>曰：“<em class="r">仪</em>以吾绝<em class="r">齐</em>为尚薄邪？”乃使勇士<em class="r">宋遗</em>北辱<em class="r">齐王</em>。<em class="r">齐王</em>大怒，折<em class="r">楚</em>符而合于<em class="r">秦</em>。<em class="r">秦齐</em>交合，<em class="r">张仪</em>乃起朝，谓<em class="r">楚</em>将军曰：“子何不受地？从某至某，广袤六里。”<em class="r">楚</em>将军曰：“臣之所以见命者六百里，不闻六里。”即以归报<em class="r">怀王</em>。<em class="r">怀王</em>大怒，兴师将伐<em class="r">秦</em>。<em class="r">陈轸</em>又曰；“伐<em class="r">秦</em>非计也。不如因赂之一名都，与之伐<em class="r">齐</em>，是我亡于<em class="r">秦</em>，取偿于<em class="r">齐</em>也，吾国尚可全。今王已绝于<em class="r">齐</em>而责欺于<em class="r">秦</em>，是吾合<em class="r">秦齐</em>之交而来天下之兵也，国必大伤矣。”<em class="r">楚王</em>不听，遂绝和于<em class="r">秦</em>，发兵西攻<em class="r">秦</em>。<em class="r">秦</em>亦发兵击之。</p>
<p>十七年春，与<em class="r">秦</em>战<em class="r">丹阳</em>，<em class="r">秦</em>大败我军，斩甲士八万，虏我大将军<em class="r">屈匄</em>、裨将军<em class="r">逢侯丑</em>等七十馀人，遂取<em class="r">汉中</em>之郡。<em class="r">楚怀王</em>大怒，乃悉国兵复袭<em class="r">秦</em>，战于<em class="r">蓝田</em>，大败<em class="r">楚</em>军。<em class="r">韩</em>、<em class="r">魏</em>闻<em class="r">楚</em>之困，乃南袭<em class="r">楚</em>，至于<em class="r">邓</em>。<em class="r">楚</em>闻，乃引兵归。</p>
<p>十八年，<em class="r">秦</em>使使约复与<em class="r">楚</em>亲，分<em class="r">汉中</em>之半以和<em class="r">楚</em>。<em class="r">楚王</em>曰：“愿得<em class="r">张仪</em>，不愿得地。”<em class="r">张仪</em>闻之，请之<em class="r">楚</em>。<em class="r">秦王</em>曰：“<em class="r">楚</em>且甘心于子，奈何？”<em class="r">张仪</em>曰：“臣善其左右<em class="r">靳尚</em>，<em class="r">靳尚</em>又能得事于<em class="r">楚王</em>幸姬<em class="r">郑袖</em>，<em class="r">袖</em>所言无不从者。且<em class="r">仪</em>以前使负<em class="r">楚</em>以<em class="r">商於</em>之约，今<em class="r">秦楚</em>大战，有恶，臣非面自谢<em class="r">楚</em>不解。且大王在，<em class="r">楚</em>不宜敢取<em class="r">仪</em>。诚杀<em class="r">仪</em>以便国，臣之愿也。”<em class="r">仪</em>遂使<em class="r">楚</em>。</p>
<p>至，<em class="r">怀王</em>不见，因而囚<em class="r">张仪</em>，欲杀之。<em class="r">仪</em>私于<em class="r">靳尚</em>，<em class="r">靳尚</em>为请<em class="r">怀王</em>曰：“拘<em class="r">张仪</em>，<em class="r">秦王</em>必怒。天下见<em class="r">楚</em>无<em class="r">秦</em>，必轻王矣。”又谓夫人<em class="r">郑袖</em>曰：“<em class="r">秦王</em>甚爱<em class="r">张仪</em>，而王欲杀之，今将以<em class="r">上庸</em>之地六县赂<em class="r">楚</em>，以美人聘<em class="r">楚王</em>，以宫中善歌者为之媵。<em class="r">楚王</em>重地，<em class="r">秦</em>女必贵，而夫人必斥矣。夫人不若言而出之。”<em class="r">郑袖</em>卒言<em class="r">张仪</em>于王而出之。<em class="r">仪</em>出，<em class="r">怀王</em>因善遇<em class="r">仪</em>，<em class="r">仪</em>因说<em class="r">楚王</em>以叛从约而与<em class="r">秦</em>合亲，约婚姻。<em class="r">张仪</em>已去，<em class="r">屈原</em>使从<em class="r">齐</em>来，谏王曰：“何不诛<em class="r">张仪</em>？”<em class="r">怀王</em>悔，使人追<em class="r">仪</em>，弗及。是岁，<em class="r">秦惠王</em>卒。</p>
<p>二十年，<em class="r">齐湣王</em>欲为从长，恶<em class="r">楚</em>之与<em class="r">秦</em>合，乃使使遗<em class="r">楚王</em>书曰：“寡人患<em class="r">楚</em>之不察于尊名也。今<em class="r">秦惠王</em>死，<em class="r">武王</em>立，<em class="r">张仪</em>走<em class="r">魏</em>，<em class="r">樗里疾</em>、<em class="r">公孙衍</em>用，而<em class="r">楚</em>事<em class="r">秦</em>。夫<em class="r">樗里疾</em>善乎<em class="r">韩</em>，而<em class="r">公孙衍</em>善乎<em class="r">魏</em>；<em class="r">楚</em>必事<em class="r">秦</em>，<em class="r">韩</em>、<em class="r">魏</em>恐，必因二人求合于<em class="r">秦</em>，则<em class="r">燕</em>、<em class="r">赵</em>亦宜事<em class="r">秦</em>。四国争事<em class="r">秦</em>，则<em class="r">楚</em>为郡县矣。王何不与寡人并力收<em class="r">韩</em>、<em class="r">魏</em>、<em class="r">燕</em>、<em class="r">赵</em>，与为从而尊<em class="r">周室</em>，以案兵息民，令于天下？莫敢不乐听，则王名成矣。王率诸侯并伐，破<em class="r">秦</em>必矣。王取<em class="r">武关</em>、<em class="r">蜀</em>、<em class="r">汉</em>之地，私<em class="r">吴</em>、<em class="r">越</em>之富而擅江海之利，<em class="r">韩</em>、<em class="r">魏</em>割<em class="r">上党</em>，西薄<em class="r">函谷</em>，则<em class="r">楚</em>之强百万也。且王欺于<em class="r">张仪</em>，亡地<em class="r">汉中</em>，兵锉<em class="r">蓝田</em>，天下莫不代王怀怒。今乃欲先事<em class="r">秦</em>！愿大王孰计之。”</p>
<p><em class="r">楚王</em>业已欲和于<em class="r">秦</em>，见<em class="r">齐王</em>书，犹豫不决，下其议群臣。群臣或言和<em class="r">秦</em>，或曰听<em class="r">齐</em>。<em class="r">昭雎</em>曰：“王虽东取地于<em class="r">越</em>，不足以刷耻；必且取地于<em class="r">秦</em>，而后足以刷耻于诸侯。王不如深善<em class="r">齐</em>、<em class="r">韩</em>以重<em class="r">樗里疾</em>，如是则王得<em class="r">韩</em>、<em class="r">齐</em>之重以求地矣。<em class="r">秦</em>破<em class="r">韩宜阳</em>，而<em class="r">韩</em>犹复事<em class="r">秦</em>者，以先王墓在<em class="r">平阳</em>，而<em class="r">秦</em>之<em class="r">武遂</em>去之七十里，以故尤畏<em class="r">秦</em>。不然，<em class="r">秦</em>攻<em class="r">三川</em>，<em class="r">赵</em>攻<em class="r">上党</em>，<em class="r">楚</em>攻<em class="r">河</em>外，<em class="r">韩</em>必亡。<em class="r">楚</em>之救<em class="r">韩</em>，不能使<em class="r">韩</em>不亡，然存<em class="r">韩</em>者<em class="r">楚</em>也。<em class="r">韩</em>已得<em class="r">武遂</em>于<em class="r">秦</em>，以<em class="r">河</em>山为塞，所报德莫如<em class="r">楚</em>厚，臣以为其事王必疾。<em class="r">齐</em>之所信于<em class="r">韩</em>者，以<em class="r">韩公子眛</em>为<em class="r">齐</em>相也。<em class="r">韩</em>已得<em class="r">武遂</em>于<em class="r">秦</em>，王甚善之，使之以<em class="r">齐</em>、<em class="r">韩</em>重<em class="r">樗里疾</em>，<em class="r">疾</em>得<em class="r">齐</em>、<em class="r">韩</em>之重，其主弗敢弃<em class="r">疾</em>也。今又益之以<em class="r">楚</em>之重，<em class="r">樗里子</em>必言<em class="r">秦</em>，复与<em class="r">楚</em>之侵地矣。”于是<em class="r">怀王</em>许之，竟不合<em class="r">秦</em>，而合<em class="r">齐</em>以善<em class="r">韩</em>。</p>
<p>二十四年，倍<em class="r">齐</em>而合<em class="r">秦</em>。<em class="r">秦昭王</em>初立，乃厚赂于<em class="r">楚</em>。<em class="r">楚</em>往迎妇。二十五年，<em class="r">怀王</em>入与<em class="r">秦昭王</em>盟，约于<em class="r">黄棘</em>。<em class="r">秦</em>复与<em class="r">楚上庸</em>。二十六年，<em class="r">齐</em>、<em class="r">韩</em>、<em class="r">魏</em>为<em class="r">楚</em>负其从亲而合于<em class="r">秦</em>，三国共伐<em class="r">楚</em>。<em class="r">楚</em>使太子入质于<em class="r">秦</em>而请救。<em class="r">秦</em>乃遣客卿<em class="r">通</em>将兵救<em class="r">楚</em>，三国引兵去。</p>
<p>二十七年，<em class="r">秦</em>大夫有私与<em class="r">楚太子</em>斗，<em class="r">楚太子</em>杀之而亡归。二十八年，<em class="r">秦</em>乃与<em class="r">齐</em>、<em class="r">韩</em>、<em class="r">魏</em>共攻<em class="r">楚</em>，杀<em class="r">楚</em>将<em class="r">唐眛</em>，取我<em class="r">重丘</em>而去。二十九年，<em class="r">秦</em>复攻<em class="r">楚</em>，大破<em class="r">楚</em>，<em class="r">楚</em>军死者二万，杀我将军<em class="r">景缺</em>。<em class="r">怀王</em>恐，乃使太子为质于<em class="r">齐</em>以求平。三十年，<em class="r">秦</em>复伐<em class="r">楚</em>，取八城。<em class="r">秦昭王</em>遗<em class="r">楚王</em>书曰：“始寡人与王约为弟兄，盟于<em class="r">黄棘</em>，太子为质，至欢也。太子陵杀寡人之重臣，不谢而亡去，寡人诚不胜怒，使兵侵君王之边。今闻君王乃令太子质于<em class="r">齐</em>以求平。寡人与<em class="r">楚</em>接境壤界，故为婚姻，所从相亲久矣。而今<em class="r">秦楚</em>不欢，则无以令诸侯。寡人愿与君王会<em class="r">武关</em>，面相约，结盟而去，寡人之愿也。敢以闻下执事。”<em class="r">楚怀王</em>见<em class="r">秦王</em>书，患之。欲往，恐见欺；无往，恐<em class="r">秦</em>怒。<em class="r">昭雎</em>曰：“王毋行，而发兵自守耳。<em class="r">秦</em>虎狼，不可信，有并诸侯之心。”<em class="r">怀王</em>子<em class="r">子兰</em>劝王行，曰：“奈何绝<em class="r">秦</em>之欢心！”于是往会<em class="r">秦昭王</em>。<em class="r">昭王</em>诈令一将军伏兵<em class="r">武关</em>，号为<em class="r">秦王</em>。<em class="r">楚王</em>至，则闭<em class="r">武关</em>，遂与西至<em class="r">咸阳</em>，朝<em class="r">章台</em>，如蕃臣，不与亢礼。<em class="r">楚怀王</em>大怒，悔不用<em class="r">昭子</em>言。<em class="r">秦</em>因留<em class="r">楚王</em>，要以割<em class="r">巫</em>、<em class="r">黔中</em>之郡。<em class="r">楚王</em>欲盟，<em class="r">秦</em>欲先得地。<em class="r">楚王</em>怒曰：“<em class="r">秦</em>诈我而又强要我以地！”不复许<em class="r">秦</em>。<em class="r">秦</em>因留之。</p>
<p><em class="r">楚</em>大臣患之，乃相与谋曰：“吾王在<em class="r">秦</em>不得还，要以割地，而太子为质于<em class="r">齐</em>，<em class="r">齐</em>、<em class="r">秦</em>合谋，则<em class="r">楚</em>无国矣。”乃欲立<em class="r">怀王</em>子在国者。<em class="r">昭雎</em>曰：“王与太子俱困于诸侯，而今又倍王命而立其庶子，不宜。”乃诈赴于<em class="r">齐</em>，<em class="r">齐湣王</em>谓其相曰：“不若留太子以求<em class="r">楚</em>之<em class="r">淮北</em>。”相曰：“不可，<em class="r">郢中</em>立王，是吾抱空质而行不义于天下也。”或曰：“不然。<em class="r">郢中</em>立王，因与其新王市曰‘予我下东国，吾为王杀太子，不然，将与三国共立之’，然则东国必可得矣。”<em class="r">齐王</em>卒用其相计而归<em class="r">楚太子</em>。<em class="r">太子横</em>至，立为王，是为<em class="r">顷襄王</em>。乃告于<em class="r">秦</em>曰：“赖社稷神灵，国有王矣。”</p>
<p><em class="r">顷襄王横</em>元年，<em class="r">秦</em>要<em class="r">怀王</em>不可得地，<em class="r">楚</em>立王以应<em class="r">秦</em>，<em class="r">秦昭王</em>怒，发兵出<em class="r">武关</em>攻<em class="r">楚</em>，大败<em class="r">楚</em>军，斩首五万，取<em class="r">析</em>十五城而去。二年，<em class="r">楚怀王</em>亡逃归，<em class="r">秦</em>觉之，遮<em class="r">楚</em>道，<em class="r">怀王</em>恐，乃从间道走赵以求归。<em class="r">赵主父</em>在<em class="r">代</em>，其子<em class="r">惠王</em>初立，行王事，恐，不敢入<em class="r">楚王</em>。<em class="r">楚王</em>欲走<em class="r">魏</em>，<em class="r">秦</em>追至，遂与<em class="r">秦</em>使复之<em class="r">秦</em>。<em class="r">怀王</em>遂发病。<em class="r">顷襄王</em>三年，<em class="r">怀王</em>卒于<em class="r">秦</em>，<em class="r">秦</em>归其丧于<em class="r">楚</em>。<em class="r">楚</em>人皆怜之，如悲亲戚。诸侯由是不直<em class="r">秦</em>。<em class="r">秦楚</em>绝。</p>
<p>六年，<em class="r">秦</em>使<em class="r">白起</em>伐<em class="r">韩</em>于<em class="r">伊阙</em>，大胜，斩首二十四万。<em class="r">秦</em>乃遗<em class="r">楚王</em>书曰：“<em class="r">楚</em>倍<em class="r">秦</em>，<em class="r">秦</em>且率诸侯伐<em class="r">楚</em>，争一旦之命。愿王之饬士卒，得一乐战。”<em class="r">楚顷襄王</em>患之，乃谋复与<em class="r">秦</em>平。七年，<em class="r">楚</em>迎妇于<em class="r">秦</em>，<em class="r">秦楚</em>复平。</p>
<p>十一年，<em class="r">齐秦</em>各自称为帝；月馀，复归帝为王。</p>
<p>十四年，<em class="r">楚顷襄王</em>与<em class="r">秦昭王</em>好会于<em class="r">宛</em>，结和亲。十五年，<em class="r">楚王</em>与<em class="r">秦</em>、<em class="r">三晋</em>、<em class="r">燕</em>共伐<em class="r">齐</em>，取<em class="r">淮北</em>。十六年，与<em class="r">秦昭王</em>好会于<em class="r">鄢</em>。其秋，复与<em class="r">秦王</em>会<em class="r">穰</em>。</p>
<p>十八年，<em class="r">楚</em>人有好以弱弓微缴加归雁之上者，<em class="r">顷襄王</em>闻，召而问之。对曰：“小臣之好射&lt;imgalt=""class="kindle-cn-inline-character"src="Image00074.jpg"/&gt;雁，罗鸗，小矢之发也，何足为大王道也。且称<em class="r">楚</em>之大，因大王之贤，所弋非直此也。昔者<em class="r">三王</em>以弋道德，<em class="r">五霸</em>以弋战国。故<em class="r">秦</em>、<em class="r">魏</em>、<em class="r">燕</em>、<em class="r">赵</em>者，&lt;imgalt=""class="kindle-cn-inline-character"src="Image00074.jpg"/&gt;雁也；<em class="r">齐</em>、<em class="r">鲁</em>、<em class="r">韩</em>、<em class="r">卫</em>者，青首也；<em class="r">驺</em>、<em class="r">费</em>、<em class="r">郯</em>、<em class="r">邳</em>者，罗鸗也。外其馀则不足射者。见鸟六双，以王何取？王何不以圣人为弓，以勇士为缴，时张而射之？此六双者，可得而囊载也。其乐非特朝昔之乐也，其获非特凫雁之实也。王朝张弓而射<em class="r">魏</em>之<em class="r">大梁</em>之南，加其右臂而径属之于<em class="r">韩</em>，则中国之路绝而<em class="r">上蔡</em>之郡坏矣。还射<em class="r">圉</em>之东，解<em class="r">魏</em>左肘而外击<em class="r">定陶</em>，则<em class="r">魏</em>之东外弃而<em class="r">大宋</em>、<em class="r">方与</em>二郡者举矣。且<em class="r">魏</em>断二臂，颠越矣；膺击<em class="r">郯国</em>，<em class="r">大梁</em>可得而有也。王&lt;imgalt=""class="kindle-cn-inline-character"src="Image00075.jpg"/&gt;缴<em class="r">兰台</em>，饮马<em class="r">西河</em>，定<em class="r">魏大梁</em>，此一发之乐也。若王之于弋诚好而不厌，则出宝弓，碆新缴，射噣鸟于东海，还盖长城以为防，朝射<em class="r">东莒</em>，夕发<em class="r">&lt;imgalt=""class="kindle-cn-inline-character"src="Image00076.jpg"/&gt;丘</em>，夜加<em class="r">即墨</em>，顾据<em class="r">午道</em>，则长城之东收而<em class="r">太山</em>之北举矣。西结境于赵而北达于<em class="r">燕</em>，三国布&lt;imgalt=""class="kindle-cn-inline-character"src="Image00077.jpg"/&gt;，则从不待约而可成也。北游目于<em class="r">燕</em>之<em class="r">辽东</em>而南登望于<em class="r">越</em>之<em class="r">会稽</em>，此再发之乐也。若夫<em class="r">泗上</em>十二诸侯，左萦而右拂之，可一旦而尽也。今<em class="r">秦</em>破<em class="r">韩</em>以为长忧，得列城而不敢守也；伐<em class="r">魏</em>而无功，击<em class="r">赵</em>而顾病，则<em class="r">秦魏</em>之勇力屈矣，<em class="r">楚</em>之故地<em class="r">汉中</em>、<em class="r">析</em>、<em class="r">郦</em>可得而复有也。王出宝弓，碆新缴，涉<em class="r">&lt;imgalt=""class="kindle-cn-inline-character"src="Image00078.jpg"/&gt;</em>塞，而待<em class="r">秦</em>之倦也，<em class="r">山东</em>、<em class="r">河内</em>可得而一也。劳民休众，南面称王矣。故曰<em class="r">秦</em>为大鸟，负海内而处，东面而立，左臂据赵之西南，右臂傅<em class="r">楚鄢郢</em>，膺击<em class="r">韩魏</em>，垂头中国，处既形便，势有地利，奋翼鼓&lt;imgalt=""class="kindle-cn-inline-character"src="Image00077.jpg"/&gt;，方三千里，则<em class="r">秦</em>未可得独招而夜射也。”欲以激怒<em class="r">襄王</em>，故对以此言。<em class="r">襄王</em>因召与语，遂言曰：“夫先王为<em class="r">秦</em>所欺而客死于外，怨莫大焉。今以匹夫有怨，尚有报万乘，<em class="r">白公</em>、<em class="r">子胥</em>是也。今<em class="r">楚</em>之地方五千里，带甲百万，犹足以踊跃中野也，而坐受困，臣窃为大王弗取也。”于是<em class="r">顷襄王</em>遣使于诸侯，复为从，欲以伐<em class="r">秦</em>。<em class="r">秦</em>闻之，发兵来伐<em class="r">楚</em>。</p>
<p><em class="r">楚</em>欲与<em class="r">齐韩</em>连和伐<em class="r">秦</em>，因欲图<em class="r">周</em>。<em class="r">周王赧</em>使<em class="r">武公</em>谓<em class="r">楚</em>相<em class="r">昭子</em>曰：“三国以兵割<em class="r">周</em>郊地以便输，而南器以尊<em class="r">楚</em>，臣以为不然。夫弑共主，臣世君，大国不亲；以众胁寡，小国不附。大国不亲，小国不附，不可以致名实。名实不得，不足以伤民。夫有图<em class="r">周</em>之声，非所以为号也。”<em class="r">昭子</em>曰：“乃图<em class="r">周</em>则无之。虽然，<em class="r">周</em>何故不可图也？”对曰：“军不五不攻，城不十不围。夫一<em class="r">周</em>为二十<em class="r">晋</em>，公之所知也。<em class="r">韩</em>尝以二十万之众辱于<em class="r">晋</em>之城下，锐士死，中士伤，而<em class="r">晋</em>不拔。公之无百<em class="r">韩</em>以图<em class="r">周</em>，此天下之所知也。夫怨结于<em class="r">两周</em>以塞<em class="r">驺鲁</em>之心，交绝于<em class="r">齐</em>，声失天下，其为事危矣。夫危<em class="r">两周</em>以厚<em class="r">三川</em>，<em class="r">方城</em>之外必为<em class="r">韩</em>弱矣。何以知其然也？<em class="r">西周</em>之地，绝长补短，不过百里。名为天下共主，裂其地不足以肥国，得其众不足以劲兵。虽无攻之，名为弑君。然而好事之君，喜攻之臣，发号用兵，未尝不以<em class="r">周</em>为终始。是何也？见祭器在焉，欲器之至而忘弑君之乱。今<em class="r">韩</em>以器之在<em class="r">楚</em>，臣恐天下以器仇<em class="r">楚</em>也。臣请譬之。夫虎肉臊，其兵利身，人犹攻之也。若使泽中之麋蒙虎之皮，人之攻之必万于虎矣。裂<em class="r">楚</em>之地，足以肥国；诎<em class="r">楚</em>之名，足以尊主。今子将以欲诛残天下之共主，居<em class="r">三代</em>之传器，吞三翮六翼，以高世主，非贪而何？《周书》曰‘欲起无先’，故器南则兵至矣。”于是<em class="r">楚</em>计辍不行。</p>
<p>十九年，<em class="r">秦</em>伐<em class="r">楚</em>，<em class="r">楚</em>军败，割<em class="r">上庸</em>、<em class="r">汉</em>北地予<em class="r">秦</em>。二十年，<em class="r">秦</em>将<em class="r">白起</em>拔我<em class="r">西陵</em>。二十一年，<em class="r">秦</em>将<em class="r">白起</em>遂拔我<em class="r">郢</em>，烧先王墓<em class="r">夷陵</em>。<em class="r">楚襄王</em>兵散，遂不复战，东北保于<em class="r">陈城</em>。二十二年，<em class="r">秦</em>复拔我<em class="r">巫</em>、<em class="r">黔中郡</em>。</p>
<p>二十三年，<em class="r">襄王</em>乃收东地兵，得十馀万，复西取<em class="r">秦</em>所拔我<em class="r">江</em>旁十五邑以为郡，距<em class="r">秦</em>。二十七年，使三万人助<em class="r">三晋</em>伐<em class="r">燕</em>。复与<em class="r">秦</em>平，而入太子为质于<em class="r">秦</em>。<em class="r">楚</em>使左徒侍太子于<em class="r">秦</em>。</p>
<p>三十六年，<em class="r">顷襄王</em>病，太子亡归。秋，<em class="r">顷襄王</em>卒，太子<em class="r">熊元</em>代立，是为<em class="r">考烈王</em>。<em class="r">考烈王</em>以左徒为令尹，封以<em class="r">吴</em>，号<em class="r">春申君</em>。</p>
<p><em class="r">考烈王</em>元年，纳<em class="r">州</em>于<em class="r">秦</em>以平。是时<em class="r">楚</em>益弱。</p>
<p>六年，<em class="r">秦</em>围<em class="r">邯郸</em>，<em class="r">赵</em>告急<em class="r">楚</em>，<em class="r">楚</em>遣将军<em class="r">景阳</em>救<em class="r">赵</em>。七年，至<em class="r">新中</em>。<em class="r">秦</em>兵去。十二年，<em class="r">秦昭王</em>卒，<em class="r">楚王</em>使<em class="r">春申君</em>吊祠于<em class="r">秦</em>。十六年，<em class="r">秦庄襄王</em>卒，<em class="r">秦王赵政</em>立。二十二年，与诸侯共伐<em class="r">秦</em>，不利而去。<em class="r">楚</em>东徙都<em class="r">寿春</em>，命曰<em class="r">郢</em>。</p>
<p>二十五年，<em class="r">考烈王</em>卒，子<em class="r">幽王悍</em>立。<em class="r">李园</em>杀<em class="r">春申君</em>。<em class="r">幽王</em>三年，<em class="r">秦</em>、<em class="r">魏</em>伐<em class="r">楚</em>。<em class="r">秦</em>相<em class="r">吕不韦</em>卒。九年，<em class="r">秦</em>灭<em class="r">韩</em>。十年，<em class="r">幽王</em>卒，同母弟<em class="r">犹</em>代立，是为<em class="r">哀王</em>。<em class="r">哀王</em>立二月馀，<em class="r">哀王</em>庶兄<em class="r">负刍</em>之徒袭杀<em class="r">哀王</em>而立<em class="r">负刍</em>为王。是岁，<em class="r">秦</em>虏<em class="r">赵王迁</em>。</p>
<p><em class="r">王负刍</em>元年，<em class="r">燕太子丹</em>使<em class="r">荆轲</em>刺<em class="r">秦王</em>。二年，<em class="r">秦</em>使将军伐<em class="r">楚</em>，大破<em class="r">楚</em>军，亡十馀城。三年，<em class="r">秦</em>灭<em class="r">魏</em>。四年，<em class="r">秦</em>将<em class="r">王翦</em>破我军于<em class="r">蕲</em>，而杀将军<em class="r">项燕</em>。</p>
<p>五年，<em class="r">秦</em>将<em class="r">王翦</em>、<em class="r">蒙武</em>遂破<em class="r">楚国</em>，虏<em class="r">楚王负刍</em>，灭<em class="r">楚</em>名为郡云。</p>
<p><em class="r">太史公</em>曰：<em class="r">楚灵王</em>方会诸侯于<em class="r">申</em>，诛<em class="r">齐庆封</em>，作<em class="r">章华台</em>，求<em class="r">周</em>九鼎之时，志小天下；及饿死于<em class="r">申亥</em>之家，为天下笑。操行之不得，悲夫！势之于人也，可不慎与？<em class="r">弃疾</em>以乱立，嬖淫<em class="r">秦</em>女，甚乎哉，几再亡国！</p>
		</div>
	</div>
</main>

</body>
</html>
