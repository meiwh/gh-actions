<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>商君列传第八</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>商君列传第八</h1>
		<div class="content">
			<p><em class="r">商君</em>者，<em class="r">卫</em>之诸庶孽公子也，名<em class="r">鞅</em>，姓<em class="r">公孙氏</em>，其祖本<em class="r">姬姓</em>也。<em class="r">鞅</em>少好刑名之学，事<em class="r">魏</em>相<em class="r">公叔座</em>为中庶子。<em class="r">公叔座</em>知其贤，未及进，会<em class="r">座</em>病，<em class="r">魏惠王</em>亲往问病，曰：“<em class="r">公叔</em>病，有如不可讳，将奈社稷何？”<em class="r">公叔</em>曰：“<em class="r">座</em>之中庶子<em class="r">公孙鞅</em>，年虽少，有奇才，愿王举国而听之。”王嘿然。王且去，<em class="r">座</em>屏人言曰：“王即不听用<em class="r">鞅</em>，必杀之，无令出境。”王许诺而去。<em class="r">公叔座</em>召<em class="r">鞅</em>谢曰：“今者王问可以为相者，我言若，王色不许我。我方先君后臣，因谓王即弗用<em class="r">鞅</em>，当杀之。王许我。汝可疾去矣，且见禽。”<em class="r">鞅</em>曰：“彼王不能用君之言任臣，又安能用君之言杀臣乎？”卒不去。<em class="r">惠王</em>既去，而谓左右曰：“<em class="r">公叔</em>病甚，悲乎，欲令寡人以国听<em class="r">公孙鞅</em>也，岂不悖哉！”</p>
<p><em class="r">公叔</em>既死，<em class="r">公孙鞅</em>闻<em class="r">秦孝公</em>下令国中求贤者，将修<em class="r">缪公</em>之业，东复侵地，乃遂西入<em class="r">秦</em>，因<em class="r">孝公</em>宠臣<em class="r">景监</em>以求见<em class="r">孝公</em>。<em class="r">孝公</em>既见<em class="r">卫鞅</em>，语事良久，<em class="r">孝公</em>时时睡，弗听。罢而<em class="r">孝公</em>怒<em class="r">景监</em>曰：“子之客妄人耳，安足用邪！”<em class="r">景监</em>以让<em class="r">卫鞅</em>。<em class="r">卫鞅</em>曰：“吾说公以帝道，其志不开悟矣。”后五日，复求见<em class="r">鞅</em>。<em class="r">鞅</em>复见<em class="r">孝公</em>，益愈，然而未中旨。罢而<em class="r">孝公</em>复让<em class="r">景监</em>，<em class="r">景监</em>亦让<em class="r">鞅</em>。<em class="r">鞅</em>曰：“吾说公以王道而未入也。请复见<em class="r">鞅</em>。”<em class="r">鞅</em>复见<em class="r">孝公</em>，<em class="r">孝公</em>善之而未用也。罢而去。<em class="r">孝公</em>谓<em class="r">景监</em>曰：“汝客善，可与语矣。”<em class="r">鞅</em>曰：“吾说公以霸道，其意欲用之矣。诚复见我，我知之矣。”<em class="r">卫鞅</em>复见<em class="r">孝公</em>。公与语，不自知膝之前于席也。语数日不厌。<em class="r">景监</em>曰：“子何以中吾君？吾君之欢甚也。”<em class="r">鞅</em>曰：“吾说君以帝王之道比<em class="r">三代</em>，而君曰：‘久远，吾不能待。且贤君者，各及其身显名天下，安能邑邑待数十百年以成帝王乎？’故吾以强国之术说君，君大说之耳。然亦难以比德于<em class="r">殷周</em>矣。”</p>
<p><em class="r">孝公</em>既用<em class="r">卫鞅</em>，<em class="r">鞅</em>欲变法，恐天下议己。<em class="r">卫鞅</em>曰：“疑行无名，疑事无功。且夫有高人之行者，固见非于世；有独知之虑者，必见敖于民。愚者暗于成事，知者见于未萌。民不可与虑始，而可与乐成。论至德者不和于俗，成大功者不谋于众。是以圣人苟可以强国，不法其故；苟可以利民，不循其礼。”<em class="r">孝公</em>曰：“善。”<em class="r">甘龙</em>曰：“不然。圣人不易民而教，知者不变法而治。因民而教，不劳而成功；缘法而治者，吏习而民安之。”<em class="r">卫鞅</em>曰：“<em class="r">龙</em>之所言，世俗之言也。常人安于故俗，学者溺于所闻。以此两者居官守法可也，非所与论于法之外也。<em class="r">三代</em>不同礼而王，<em class="r">五伯</em>不同法而霸。智者作法，愚者制焉；贤者更礼，不肖者拘焉。”<em class="r">杜挚</em>曰：“利不百，不变法；功不十，不易器。法古无过，循礼无邪。”<em class="r">卫鞅</em>曰：“治世不一道，便国不法古。故<em class="r">汤</em>武不循古而王，夏<em class="r">殷</em>不易礼而亡。反古者不可非，而循礼者不足多。”<em class="r">孝公</em>曰：“善。”以<em class="r">卫鞅</em>为左庶长，卒定变法之令。</p>
<p>令民为什伍，而相牧司连坐。不告奸者腰斩，告奸者与斩敌首同赏，匿奸者与降敌同罚。民有二男以上不分异者，倍其赋。有军功者，各以率受上爵；为私斗者，各以轻重被刑大小。僇力本业，耕织致粟帛多者复其身。事末利及怠而贫者，举以为收孥。宗室非有军功论，不得为属籍。明尊卑爵秩等级，各以差次名田宅，臣妾衣服以家次。有功者显荣，无功者虽富无所芬华。</p>
<p>令既具，未布，恐民之不信，已乃立三丈之木于国都市南门，募民有能徙置北门者予十金。民怪之，莫敢徙。复曰“能徙者予五十金”。有一人徙之，辄予五十金，以明不欺。卒下令。</p>
<p>令行于民期年，<em class="r">秦</em>民之国都言初令之不便者以千数。于是太子犯法。<em class="r">卫鞅</em>曰：“法之不行，自上犯之。”将法太子。太子，君嗣也，不可施刑，刑其傅<em class="r">公子虔</em>，黥其师<em class="r">公孙贾</em>。明日，<em class="r">秦</em>人皆趋令。行之十年，<em class="r">秦</em>民大说，道不拾遗，山无盗贼，家给人足。民勇于公战，怯于私斗，乡邑大治。<em class="r">秦</em>民初言令不便者有来言令便者，<em class="r">卫鞅</em>日“此皆乱化之民也”，尽迁之于边城。其后民莫敢议令。</p>
<p>于是以<em class="r">鞅</em>为大良造。将兵围<em class="r">魏安邑</em>，降之。居三年，作为筑冀阙宫庭于<em class="r">咸阳</em>，<em class="r">秦</em>自<em class="r">雍</em>徙都之。而令民父子兄弟同室内息者为禁。而集小乡邑聚为县，置令、丞，凡三十一县。为田开阡陌封疆，而赋税平。平斗桶权衡丈尺。行之四年，<em class="r">公子虔</em>复犯约，劓之。居五年，<em class="r">秦</em>人富强，天子致胙于<em class="r">孝公</em>，诸侯毕贺。</p>
<p>其明年，<em class="r">齐</em>败<em class="r">魏</em>兵于<em class="r">马陵</em>，虏其<em class="r">太子申</em>，杀将军<em class="r">庞涓</em>。其明年，<em class="r">卫鞅</em>说<em class="r">孝公</em>曰：“<em class="r">秦</em>之与<em class="r">魏</em>，譬若人之有腹心疾，非<em class="r">魏</em>并<em class="r">秦</em>，<em class="r">秦</em>即并<em class="r">魏</em>。何者？<em class="r">魏</em>居领阨之西，都<em class="r">安邑</em>，与<em class="r">秦</em>界<em class="r">河</em>而独擅<em class="r">山</em>东之利。利则西侵<em class="r">秦</em>，病则东收地。今以君之贤圣，国赖以盛。而<em class="r">魏</em>往年大破于<em class="r">齐</em>，诸侯畔之，可因此时 伐<em class="r">魏</em>。<em class="r">魏</em>不支<em class="r">秦</em>，必东徙。东徙，<em class="r">秦</em>据<em class="r">河</em>山之固，东乡以制诸侯，此帝王之业也。”<em class="r">孝公</em>以为然，使<em class="r">卫鞅</em>将而伐<em class="r">魏</em>。<em class="r">魏</em>使<em class="r">公子卬</em>将而击之。军既相距，<em class="r">卫鞅</em>遗<em class="r">魏</em>将<em class="r">公子卬</em>书曰：“吾始与公子欢，今俱为两国将，不忍相攻，可与公子面相见，盟，乐饮而罢兵，以安<em class="r">秦魏</em>。”<em class="r">魏公子卬</em>以为然。会盟已，饮，而<em class="r">卫鞅</em>伏甲士而袭虏<em class="r">魏公子卬</em>，因攻其军，尽破之以归<em class="r">秦</em>。<em class="r">魏惠王</em>兵数破于<em class="r">齐秦</em>，国内空，日以削，恐，乃使使割<em class="r">河西</em>之地献于<em class="r">秦</em>以和。而<em class="r">魏</em>遂去<em class="r">安邑</em>，徙都<em class="r">大梁</em>。<em class="r">梁惠王</em>曰：“寡人恨不用<em class="r">公叔座</em>之言也。”<em class="r">卫鞅</em>既破<em class="r">魏</em>还，<em class="r">秦</em>封之<em class="r">於</em>、<em class="r">商</em>十五邑，号为<em class="r">商君</em>。</p>
<p><em class="r">商君</em>相<em class="r">秦</em>十年，宗室贵戚多怨望者。<em class="r">赵良</em>见<em class="r">商君</em>。<em class="r">商君</em>曰：“<em class="r">鞅</em>之得见也，从<em class="r">孟兰皋</em>，今<em class="r">鞅</em>请得交，可乎？”<em class="r">赵良</em>曰：“仆弗敢愿也。<em class="r">孔丘</em>有言曰：‘推贤而戴者进，聚不肖而王者退。’仆不肖，故不敢受命。仆闻之曰：‘非其位而居之曰贪位，非其名而有之曰贪名。’仆听君之义，则恐仆贪位贪名也。故不敢闻命。”<em class="r">商君</em>曰：“子不说吾治<em class="r">秦</em>与？”<em class="r">赵良</em>曰：“反听之谓聪，内视之谓明，自胜之谓强。<em class="r">虞舜</em>有言曰：‘自卑也尚矣。’君不若道<em class="r">虞舜</em>之道，无为问仆矣。”<em class="r">商君</em>曰：“始<em class="r">秦</em>戎翟之教，父子无别，同室而居。今我更制其教，而为其男女之别，大筑冀阙，营如<em class="r">鲁卫</em>矣。子观我治<em class="r">秦</em>也，孰与<em class="r">五羖大夫</em>贤？”<em class="r">赵良</em>曰：“千羊之皮，不如一狐之掖；千人之诺诺，不如一士之谔谔。<em class="r">武王</em>谔谔以昌，<em class="r">殷纣</em>墨墨以亡。君若不非<em class="r">武王</em>乎，则仆请终日正言而无诛，可乎？”<em class="r">商君</em>曰：“语有之矣，貌言华也，至言实也，苦言药也，甘言疾也。夫子果肯终日正言，<em class="r">鞅</em>之药也。<em class="r">鞅</em>将事子，子又何辞焉！”<em class="r">赵良</em>曰：“夫<em class="r">五羖大夫</em>，<em class="r">荆</em>之鄙人也。闻<em class="r">秦缪公</em>之贤而愿望见，行而无资，自粥于<em class="r">秦</em>客，被褐食牛。期年，<em class="r">缪公</em>知之，举之牛口之下，而加之百姓之上，<em class="r">秦国</em>莫敢望焉。相<em class="r">秦</em>六七年，而东伐<em class="r">郑</em>，三置<em class="r">晋国</em>之君，一救<em class="r">荆国</em>之祸。发教封内，而<em class="r">巴</em>人致贡；施德诸侯，而八<em class="r">戎</em>来服。<em class="r">由余</em>闻之，款关请见。<em class="r">五羖大夫</em>之相<em class="r">秦</em>也，劳不坐乘，暑不张盖，行于国中，不从车乘，不操干戈，功名藏于府库，德行施于后世。<em class="r">五羖大夫</em>死，<em class="r">秦国</em>男女流涕，童子不歌谣，舂者不相杵。此<em class="r">五羖大夫</em>之德也。今君之见<em class="r">秦王</em>也，因嬖人<em class="r">景监</em>以为主，非所以为名也。相<em class="r">秦</em>不以百姓为事，而大筑冀阙，非所以为功也。刑黥太子之师傅，残伤民以骏刑，是积怨畜祸也。教之化民也深于命，民之效上也捷于令。今君又左建外易，非所以为教也。君又南面而称寡人，日绳<em class="r">秦</em>之贵公子。诗曰：‘相鼠有体，人而无礼；人而无礼，何不遄死。’以《诗》 观之，非所以为寿也。<em class="r">公子虔</em>杜门不出已八年矣，君又杀<em class="r">祝懽</em>而黥<em class="r">公孙贾</em>。《诗》 曰：‘得人者兴，失 人者崩。’此数事者，非所以得人也。君之出也，后车十数，从车载甲，多力而骈胁者为骖乘，持矛而操闟 戟者旁车而趋。此一物不具，君固不出。《书》 曰：‘恃德者昌，恃力者亡。’君之危若朝露，尚将欲延年益寿乎？则何不归十五都，灌园于鄙，劝<em class="r">秦王</em>显岩穴之士，养老存孤，敬父兄，序有功，尊有德，可以少安。君尚将贪<em class="r">商於</em>之富，宠<em class="r">秦国</em>之教，畜百姓之怨，<em class="r">秦王</em>一旦捐宾客而不立朝，<em class="r">秦国</em>之所以收君者，岂其微哉？亡可翘足而待。”<em class="r">商君</em>弗从。</p>
<p>后五月而<em class="r">秦孝公</em>卒，太子立。<em class="r">公子虔</em>之徒告<em class="r">商君</em>欲反，发吏捕<em class="r">商君</em>。<em class="r">商君</em>亡至关下，欲舍客舍。客人不知其是<em class="r">商君</em>也，曰：“<em class="r">商君</em>之法，舍人无验者坐之。”<em class="r">商君</em>喟然叹曰：“嗟乎，为法之敝一至此哉！”去之<em class="r">魏</em>。<em class="r">魏</em>人怨其欺<em class="r">公子卬</em>而破<em class="r">魏</em>师，弗受。<em class="r">商君</em>欲之他国。<em class="r">魏</em>人曰：“<em class="r">商君</em>，<em class="r">秦</em>之贼。<em class="r">秦</em>强而贼入<em class="r">魏</em>，弗归，不可。”遂内<em class="r">秦</em>。<em class="r">商君</em>既复入<em class="r">秦</em>，走<em class="r">商邑</em>，与其徒属发邑兵北出击<em class="r">郑</em>。<em class="r">秦</em>发兵攻<em class="r">商君</em>，杀之于<em class="r">郑黾池</em>。<em class="r">秦惠王</em>车裂<em class="r">商君</em>以徇，曰：“莫如<em class="r">商鞅</em>反者！”遂灭<em class="r">商君</em>之家。</p>
<p><em class="r">太史公</em>曰：<em class="r">商君</em>，其天资刻薄人也。迹其欲干<em class="r">孝公</em>以帝王术，挟持浮说，非其质矣。且所因由嬖臣，及得用，刑<em class="r">公子虔</em>，欺<em class="r">魏</em>将<em class="r">卬</em>，不师<em class="r">赵良</em>之言，亦足发明<em class="r">商君</em>之少恩矣。余尝读<em class="r">商君</em>开塞耕战书，与其人行事相类。卒受恶名于<em class="r">秦</em>，有以也夫！</p>
		</div>
	</div>
</main>

</body>
</html>
