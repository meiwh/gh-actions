<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>夏本纪第二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>夏本纪第二</h1>
		<div class="content">
			<p><em class="r">夏禹</em>，名曰<em class="r">文命</em>。<em class="r">禹</em>之父曰<em class="r">鲧</em>，<em class="r">鲧</em>之父曰<em class="r">帝颛顼</em>，<em class="r">颛顼</em>之父曰<em class="r">昌意</em>，<em class="r">昌意</em>之父曰<em class="r">黄帝</em>。<em class="r">禹</em>者，<em class="r">黄帝</em>之玄孙而<em class="r">帝颛顼</em>之孙也。<em class="r">禹</em>之曾大父<em class="r">昌意</em>及父<em class="r">鲧</em>皆不得在帝位，为人臣。</p>
<p>当<em class="r">帝尧</em>之时，鸿水滔天，浩浩怀山襄陵，下民其忧。<em class="r">尧</em>求能治水者，群臣四岳皆曰<em class="r">鲧</em>可。<em class="r">尧</em>曰：“<em class="r">鲧</em>为人负命毁族，不可。”四岳曰：“等之未有贤于<em class="r">鲧</em>者，愿帝试之。”于是<em class="r">尧</em>听四岳，用<em class="r">鲧</em>治水。九年而水不息，功用不成。于是<em class="r">帝尧</em>乃求人，更得<em class="r">舜</em>。<em class="r">舜</em>登用，摄行天子之政，巡狩。行视<em class="r">鲧</em>之治水无状，乃殛<em class="r">鲧</em>于<em class="r">羽山</em>以死。天下皆以<em class="r">舜</em>之诛为是。于是<em class="r">舜</em>举<em class="r">鲧</em>子<em class="r">禹</em>，而使续<em class="r">鲧</em>之业。</p>
<p><em class="r">尧</em>崩，<em class="r">帝舜</em>问四岳曰：“有能成美<em class="r">尧</em>之事者使居官？”皆曰：“<em class="r">伯禹</em>为司空，可成美<em class="r">尧</em>之功。”<em class="r">舜</em>曰：“嗟，然！”命<em class="r">禹</em>：“女平水土，维是勉之。”<em class="r">禹</em>拜稽首，让于<em class="r">契</em>、<em class="r">后稷</em>、<em class="r">皋陶</em>。<em class="r">舜</em>曰：“女其往视尔事矣。”</p>
<p><em class="r">禹</em>为人敏给克勤；其德不违，其仁可亲，其言可信；声为律，身为度，称以出；亹亹穆穆，为纲为纪。</p>
<p><em class="r">禹</em>乃遂与<em class="r">益</em>、<em class="r">后稷</em>奉帝命，命诸侯百姓兴人徒以傅土，行山表木，定高山大川。<em class="r">禹</em>伤先人父<em class="r">鲧</em>功之不成受诛，乃劳身焦思，居外十三年，过家门不敢入。薄衣食，致孝于鬼神。卑宫室，致费于沟淢。陆行乘车，水行乘船，泥行乘橇，山行乘&lt;imgalt="char"class="kindle-cn-inline-character"src="Image00007.jpg"/&gt;。左准绳，右规矩，载四时，以开九州，通九道，陂九泽，度九山。令<em class="r">益</em>予众庶稻，可种卑湿。命<em class="r">后稷</em>予众庶难得之食。食少，调有馀相给，以均诸侯。<em class="r">禹</em>乃行相地宜所有以贡，及山川之便利。</p>
<p><em class="r">禹</em>行自<em class="r">冀州</em>始。<em class="r">冀州</em>：既载<em class="r">壶口</em>，治<em class="r">梁</em>及<em class="r">岐</em>。既修<em class="r">太原</em>，至于<em class="r">岳</em>阳。<em class="r">覃怀</em>致功，至于<em class="r">衡漳</em>。其土白壤。赋上上错，田中中。<em class="r">常</em>、<em class="r">卫</em>既从，<em class="r">大陆</em>既为。<em class="r">鸟夷</em>皮服。夹右<em class="r">碣石</em>，入于河。</p>
<p><em class="r">济</em>、<em class="r">河</em>维<em class="r">沇州</em>：九河既道，<em class="r">雷夏</em>既泽，<em class="r">雍</em>、<em class="r">沮</em>会同，桑土既蚕，于是民得下丘居土。其土黑坟，草繇木条。田中下，赋贞，作十有三年乃同。其贡漆丝，其篚织文。浮于<em class="r">济</em>、<em class="r">漯</em>，通于<em class="r">河</em>。</p>
<p>海<em class="r">岱</em>维<em class="r">青州</em>：<em class="r">堣夷</em>既略，<em class="r">潍</em>、<em class="r">淄</em>其道。其土白坟，海滨广潟，厥田斥卤。田上下，赋中上。厥贡盐&lt;imgalt="char"class="kindle-cn-inline-character"src="Image00006.jpg"/&gt;，海物维错，<em class="r">岱</em>畎丝、枲、铅、松、怪石，<em class="r">莱夷</em>为牧，其篚酓丝。浮于<em class="r">汶</em>，通于<em class="r">济</em>。</p>
<p>海<em class="r">岱</em>及<em class="r">淮</em>维<em class="r">徐州</em>：<em class="r">淮</em>、<em class="r">沂</em>其治，<em class="r">蒙</em>、<em class="r">羽</em>其蓺。<em class="r">大野</em>既都，<em class="r">东原</em>底平。其土赤埴坟，草木渐包。其田上中，赋中中。贡维土五色，<em class="r">羽</em>畎夏狄，<em class="r">峄</em>阳孤桐，<em class="r">泗</em>滨浮磬，<em class="r">淮夷</em>玼珠暨鱼，其篚玄纤缟。浮于<em class="r">淮</em>、<em class="r">泗</em>，通于<em class="r">河</em>。</p>
<p><em class="r">淮</em>海维<em class="r">扬州</em>：<em class="r">彭蠡</em>既都，阳鸟所居。<em class="r">三江</em>既入，<em class="r">震泽</em>致定。竹箭既布。其草惟夭，其木惟乔，其土涂泥。田下下，赋下上上杂。贡金三品，瑶、琨、竹箭，齿、革、羽、旄，<em class="r">岛夷</em>卉服，其篚织贝，其包橘、柚锡贡。均<em class="r">江</em>海，通<em class="r">淮</em>、<em class="r">泗</em>。</p>
<p><em class="r">荆</em>及<em class="r">衡阳</em>维<em class="r">荆州</em>：<em class="r">江</em>、<em class="r">汉</em>朝宗于海。<em class="r">九江</em>甚中，<em class="r">沱</em>、<em class="r">涔</em>已道，<em class="r">云土</em>、<em class="r">梦</em>为治。其土涂泥。田下中，赋上下。贡羽、旄、齿、革，金三品，杶、榦、栝、柏，砺、砥、砮、丹，维箘簬、楛，三国致贡其名，包匦菁茅，其篚玄&lt;imgalt="char"class="kindle-cn-inline-character"src="Image00008.jpg"/&gt;玑组，<em class="r">九江</em>入赐大龟。浮于<em class="r">江</em>、<em class="r">沱</em>、<em class="r">涔</em>、<em class="r">汉</em>，逾于<em class="r">雒</em>，至于<em class="r">南河</em>。</p>
<p><em class="r">荆河</em>惟<em class="r">豫州</em>：<em class="r">伊</em>、<em class="r">雒</em>、<em class="r">瀍</em>、<em class="r">涧</em>既入于<em class="r">河</em>，<em class="r">荥播</em>既都，道<em class="r">荷泽</em>，被<em class="r">明都</em>。其土壤，下土坟垆。田中上，赋杂上中。贡漆、丝、&lt;imgalt="char"class="kindle-cn-inline-character"src="Image00006.jpg"/&gt;、纻，其篚纤絮，锡贡磬错。浮于<em class="r">雒</em>，达于<em class="r">河</em>。</p>
<p><em class="r">华</em>阳<em class="r">黑水</em>惟<em class="r">梁州</em>：<em class="r">汶</em>、<em class="r">嶓</em>既蓺，<em class="r">沱</em>、<em class="r">涔</em>既道，<em class="r">蔡</em>、<em class="r">蒙</em>旅平，<em class="r">和夷</em>厎绩。其土青骊。田下上，赋下中三错。贡璆、铁、银、镂、砮、磬，熊、罴、狐、狸、织皮。<em class="r">西倾</em>因<em class="r">桓</em>是来，浮于<em class="r">潜</em>，逾于<em class="r">沔</em>，入于<em class="r">渭</em>，乱于<em class="r">河</em>。</p>
<p><em class="r">黑水</em>西<em class="r">河</em>惟<em class="r">雍州</em>：<em class="r">弱水</em>既西，<em class="r">泾</em>属<em class="r">渭汭</em>。<em class="r">漆</em>、<em class="r">沮</em>既从，<em class="r">沣水</em>所同。<em class="r">荆</em>、<em class="r">岐</em>已旅，<em class="r">终南</em>、<em class="r">敦物</em>至于<em class="r">鸟鼠</em>。原隰厎绩，至于<em class="r">都野</em>。<em class="r">三危</em>既度，<em class="r">三苗</em>大序。其土黄壤。田上上，赋中下。贡璆、琳、琅玕。浮于<em class="r">积石</em>，至于<em class="r">龙门西河</em>，会于<em class="r">渭汭</em>。织皮<em class="r">昆仑</em>、<em class="r">析支</em>、<em class="r">渠搜</em>，<em class="r">西戎</em>即序。</p>
<p>道九山：<em class="r">汧</em>及<em class="r">岐</em>至于<em class="r">荆山</em>，逾于<em class="r">河</em>；<em class="r">壶口</em>、<em class="r">雷首</em>至于<em class="r">太岳</em>；<em class="r">砥柱</em>、<em class="r">析城</em>至于<em class="r">王屋</em>；<em class="r">太行</em>、<em class="r">常山</em>至于<em class="r">碣石</em>，入于海；<em class="r">西倾</em>、<em class="r">朱圉</em>、<em class="r">鸟鼠</em>至于<em class="r">太华</em>；<em class="r">熊耳</em>、<em class="r">外方</em>、<em class="r">桐柏</em>至于<em class="r">负尾</em>；道<em class="r">嶓冢</em>，至于<em class="r">荆山</em>；<em class="r">内方</em>至于<em class="r">大别</em>；<em class="r">汶山</em>之阳至<em class="r">衡山</em>，过九江，至于<em class="r">敷浅原</em>。</p>
<p>道九川：<em class="r">弱水</em>至于<em class="r">合黎</em>，馀波入于<em class="r">流沙</em>。道<em class="r">黑水</em>，至于<em class="r">三危</em>，入于<em class="r">南海</em>。道<em class="r">河积石</em>，至于<em class="r">龙门</em>，南至<em class="r">华阴</em>，东至<em class="r">砥柱</em>，又东至于<em class="r">盟津</em>，东过<em class="r">雒汭</em>，至于<em class="r">大邳</em>，北过<em class="r">降水</em>，至于<em class="r">大陆</em>，北播为<em class="r">九河</em>，同为<em class="r">逆河</em>，入于海。<em class="r">嶓冢</em>道&lt;imgalt="char"class="kindle-cn-inline-character"src="Image00009.jpg"/&gt;，东流为<em class="r">汉</em>，又东为<em class="r">苍浪</em>之水，过<em class="r">三澨</em>，入于<em class="r">大别</em>，南入于<em class="r">江</em>，东汇泽为<em class="r">彭蠡</em>，东为<em class="r">北江</em>，入于海。<em class="r">汶山</em>道<em class="r">江</em>，东别为<em class="r">沱</em>，又东至于<em class="r">醴</em>，过<em class="r">九江</em>，至于<em class="r">东陵</em>，东迆北会于汇，东为<em class="r">中江</em>，入于海。道<em class="r">沇水</em>，东为<em class="r">济</em>，入于<em class="r">河</em>，泆为<em class="r">荥</em>，东出<em class="r">陶丘</em>北，又东至于<em class="r">荷</em>，又东北会于<em class="r">汶</em>，又东北入于海。道<em class="r">淮</em>自<em class="r">桐柏</em>，东会于<em class="r">泗</em>、<em class="r">沂</em>，东入于海。道<em class="r">渭</em>自<em class="r">鸟鼠同穴</em>，东会于<em class="r">沣</em>，又东北至于<em class="r">泾</em>，东过<em class="r">漆</em>、沮，入于<em class="r">河</em>。道<em class="r">雒</em>自<em class="r">熊耳</em>，东北会于<em class="r">涧</em>、<em class="r">瀍</em>，又东会于<em class="r">伊</em>，东北入于<em class="r">河</em>。</p>
<p>于是九州攸同，四奥既居，九山刊旅，九川涤原，九泽既陂，四海会同。六府甚修，众土交正，致慎财赋，咸则三壤成赋。中国赐土姓：“祗台德先，不距朕行。”</p>
<p>令天子之国以外五百里甸服：百里赋纳总，二百里纳铚，三百里纳秸服，四百里粟，五百里米。甸服外五百里侯服：百里采，二百里任国，三百里诸侯。侯服外五百里绥服：三百里揆文教，二百里奋武卫。绥服外五百里要服：三百里夷，二百里蔡。要服外五百里荒服：三百里蛮，二百里流。</p>
<p>东渐于海，西被于<em class="r">流沙</em>，朔、南暨：声教讫于四海。于是帝锡<em class="r">禹</em>玄圭，以告成功于天下。天下于是太平治。</p>
<p><em class="r">皋陶</em>作士以理民。<em class="r">帝舜</em>朝，<em class="r">禹</em>、<em class="r">伯夷</em>、<em class="r">皋陶</em>相与语帝前。<em class="r">皋陶</em>述其谋曰：“信其道德，谋明辅和。”<em class="r">禹</em>曰：“然，如何？”<em class="r">皋陶</em>曰：“於！慎其身修，思长，敦序九族，众明高翼，近可远在已。”<em class="r">禹</em>拜美言，曰：“然。”<em class="r">皋陶</em>曰：“於！在知人，在安民。”<em class="r">禹</em>曰：“吁！皆若是，惟帝其难之。知人则智，能官人；能安民则惠，黎民怀之。能知能惠，何忧乎&lt;imgalt="char"class="kindle-cn-inline-character"src="Image00005.jpg"/&gt;<em class="r">兜</em>，何迁乎<em class="r">有苗</em>，何畏乎巧言善色佞人？”<em class="r">皋陶</em>曰：“然，於！亦行有九德，亦言其有德。”乃言曰：“始事事，宽而栗，柔而立，愿而共，治而敬，扰而毅，直而温，简而廉，刚而实，强而义，章其有常，吉哉。日宣三德，蚤夜翊明有家。日严振敬六德，亮采有国。翕受普施，九德咸事，俊乂在官，百吏肃谨。毋教邪淫奇谋。非其人居其官，是谓乱天事。天讨有罪，五刑五用哉。吾言厎可行乎？”<em class="r">禹</em>曰：“女言致可绩行。”<em class="r">皋陶</em>曰：“余未有知，思赞道哉。”</p>
<p><em class="r">帝舜</em>谓<em class="r">禹</em>曰：“女亦昌言。”<em class="r">禹</em>拜曰：“於，予何言！予思日孳孳。”<em class="r">皋陶</em>难<em class="r">禹</em>曰：“何谓孳孳？”<em class="r">禹</em>曰：“鸿水滔天，浩浩怀山襄陵，下民皆服于水。予陆行乘车，水行乘舟，泥行乘橇，山行乘&lt;imgalt="char"class="kindle-cn-inline-character"src="Image00007.jpg"/&gt;，行山刊木。与<em class="r">益</em>予众庶稻鲜食。以决九川致四海，浚畎浍致之川。与<em class="r">稷</em>予众庶难得之食。食少，调有馀补不足，徙居。众民乃定，万国为治。”<em class="r">皋陶</em>曰：“然，此而美也。”</p>
<p><em class="r">禹</em>曰：“於，帝！慎乃在位，安尔止。辅德，天下大应。清意以昭待上帝命，天其重命用休。”帝曰：“吁，臣哉，臣哉！臣作朕股肱耳目。予欲左右有民，女辅之。余欲观古人之象，日月星辰，作文绣服色，女明之。予欲闻六律五声八音，来始滑，以出入五言，女听。予即辟，女匡拂予。女无面谀，退而谤予。敬四辅臣。诸众谗嬖臣，君德诚施皆清矣。”<em class="r">禹</em>曰：“然。帝即不时，布同善恶则毋功。”</p>
<p>帝曰：“毋若<em class="r">丹朱</em>傲，维慢游是好，毋水行舟，朋淫于家，用绝其世。予不能顺是。”<em class="r">禹</em>曰：“予娶<em class="r">涂山</em>，辛壬癸甲，生<em class="r">启</em>予不子，以故能成水土功。辅成五服，至于五千里，州十二师，外薄四海，咸建五长，各道有功。<em class="r">苗</em>顽不即功，帝其念哉。”帝曰：“道吾德，乃女功序之也。”</p>
<p><em class="r">皋陶</em>于是敬<em class="r">禹</em>之德，令民皆则<em class="r">禹</em>。不如言，刑从之。<em class="r">舜</em>德大明。</p>
<p>于是<em class="r">夔</em>行乐，祖考至，群后相让，鸟兽翔舞，《箫韶》九成，凤皇来仪，百兽率舞，百官信谐。帝用此作歌曰：“陟天之命，维时维几。”乃歌曰：“股肱喜哉，元首起哉，百工熙哉！”<em class="r">皋陶</em>拜手稽首扬言曰：“念哉，率为兴事，慎乃宪，敬哉！”乃更为歌曰：“元首明哉，股肱良哉，庶事康哉！”又歌曰：“元首丛脞哉，股肱惰哉，万事堕哉！”帝拜曰：“然，往钦哉！”于是天下皆宗<em class="r">禹</em>之明度数声乐，为山川神主。</p>
<p>帝<em class="r">舜</em>荐<em class="r">禹</em>于天，为嗣。十七年而<em class="r">帝舜</em>崩。三年丧毕，<em class="r">禹</em>辞辟<em class="r">舜</em>之子<em class="r">商均</em>于<em class="r">阳城</em>。天下诸侯皆去<em class="r">商均</em>而朝<em class="r">禹</em>。<em class="r">禹</em>于是遂即天子位，南面朝天下，国号曰<em class="r">夏后</em>，姓<em class="r">姒氏</em>。</p>
<p><em class="r">帝禹</em>立而举<em class="r">皋陶</em>荐之，且授政焉，而<em class="r">皋陶</em>卒。封<em class="r">皋陶</em>之后于<em class="r">英</em>、<em class="r">六</em>，或在<em class="r">许</em>。而后举<em class="r">益</em>，任之政。</p>
<p>十年，<em class="r">帝禹</em>东巡狩，至于<em class="r">会稽</em>而崩。以天下授<em class="r">益</em>。三年之丧毕，<em class="r">益</em>让<em class="r">帝禹</em>之子<em class="r">启</em>，而辟居<em class="r">箕山</em>之阳。<em class="r">禹</em>子启贤，天下属意焉。及<em class="r">禹</em>崩，虽授<em class="r">益</em>，<em class="r">益</em>之佐<em class="r">禹</em>日浅，天下未洽。故诸侯皆去<em class="r">益</em>而朝<em class="r">启</em>，曰“吾君<em class="r">帝禹</em>之子也”。于是<em class="r">启</em>遂即天子之位，是为<em class="r">夏后帝启</em>。</p>
<p><em class="r">夏后帝启</em>，<em class="r">禹</em>之子，其母<em class="r">涂山氏</em>之女也。</p>
<p><em class="r">有扈氏</em>不服，启伐之，大战于<em class="r">甘</em>。将战，作《甘誓》，乃召六卿申之。<em class="r">启</em>曰：“嗟！六事之人，予誓告女：<em class="r">有扈氏</em>威侮五行，怠弃三正，天用剿绝其命。今予维共行天之罚。左不攻于左，右不攻于右，女不共命。御非其马之政，女不共命。用命，赏于祖；不用命，僇于社，予则帑僇女。”遂灭<em class="r">有扈氏</em>。天下咸朝。</p>
<p><em class="r">夏后帝启</em>崩，子<em class="r">帝太康</em>立。<em class="r">帝太康</em>失国，昆弟五人，须于<em class="r">洛汭</em>，作《五子之歌》。</p>
<p><em class="r">太康</em>崩，弟<em class="r">中康</em>立，是为<em class="r">帝中康</em>。<em class="r">帝中康</em>时，<em class="r">羲</em>、<em class="r">和</em>湎淫，废时乱日。<em class="r">胤</em>往征之，作《胤征》。</p>
<p><em class="r">中康</em>崩，子<em class="r">帝相</em>立。<em class="r">帝相</em>崩，子<em class="r">帝少康</em>立。<em class="r">帝少康</em>崩，子<em class="r">帝予</em>立。<em class="r">帝予</em>崩，子<em class="r">帝槐</em>立。<em class="r">帝槐</em>崩，子<em class="r">帝芒</em>立。<em class="r">帝芒</em>崩，子<em class="r">帝泄</em>立。<em class="r">帝泄</em>崩，子<em class="r">帝不降</em>立。<em class="r">帝不降</em>崩，弟<em class="r">帝扃</em>立。<em class="r">帝扃</em>崩，子<em class="r">帝廑</em>立。<em class="r">帝廑</em>崩，立<em class="r">帝不降</em>之子<em class="r">孔甲</em>，是为<em class="r">帝孔甲</em>。<em class="r">帝孔甲</em>立，好方鬼神，事淫乱。<em class="r">夏后氏</em>德衰，诸侯畔之。天降龙二，有雌雄，<em class="r">孔甲</em>不能食，未得豢龙氏。<em class="r">陶唐</em>既衰，其后有<em class="r">刘累</em>，学扰龙于豢龙氏，以事<em class="r">孔甲</em>。<em class="r">孔甲</em>赐之姓曰<em class="r">御龙氏</em>，受<em class="r">豕韦</em>之后。龙一雌死，以食<em class="r">夏后</em>。<em class="r">夏后</em>使求，惧而迁去。</p>
<p><em class="r">孔甲</em>崩，子<em class="r">帝皋</em>立。<em class="r">帝皋</em>崩，子<em class="r">帝发</em>立。<em class="r">帝发</em>崩，子<em class="r">帝履癸</em>立，是为<em class="r">桀</em>。<em class="r">帝桀</em>之时，自<em class="r">孔甲</em>以来而诸侯多畔<em class="r">夏</em>，<em class="r">桀</em>不务德而武伤百姓，百姓弗堪。乃召<em class="r">汤</em>而囚之<em class="r">夏台</em>，已而释之。<em class="r">汤</em>修德，诸侯皆归<em class="r">汤</em>，<em class="r">汤</em>遂率兵以伐<em class="r">夏桀</em>。<em class="r">桀</em>走<em class="r">鸣条</em>，遂放而死。<em class="r">桀</em>谓人曰：“吾悔不遂杀<em class="r">汤</em>于<em class="r">夏台</em>，使至此。”<em class="r">汤</em>乃践天子位，代<em class="r">夏</em>朝天下。<em class="r">汤</em>封<em class="r">夏</em>之后，至<em class="r">周</em>封于<em class="r">杞</em>也。</p>
<p><em class="r">太史公</em>曰：<em class="r">禹</em>为<em class="r">姒姓</em>，其后分封，用国为姓，故有<em class="r">夏后氏</em>、<em class="r">有扈氏</em>、<em class="r">有男氏</em>、<em class="r">斟寻氏</em>、<em class="r">彤城氏</em>、<em class="r">褒氏</em>、<em class="r">费氏</em>、<em class="r">杞氏</em>、<em class="r">缯氏</em>、<em class="r">辛氏</em>、<em class="r">冥氏</em>、<em class="r">斟戈氏</em>。<em class="r">孔子</em>正<em class="r">夏</em>时，学者多传《夏小正》云。自<em class="r">虞</em>、<em class="r">夏</em>时，贡赋备矣。或言<em class="r">禹</em>会诸侯江南，计功而崩，因葬焉，命曰<em class="r">会稽</em>。<em class="r">会稽</em>者，会计也。</p>
		</div>
	</div>
</main>

</body>
</html>
