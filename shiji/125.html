<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百二十五佞幸列传第六十五</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百二十五佞幸列传第六十五</h1>
		<div class="content">
			<p>谚曰“力田不如逢年，善仕不如遇合”，固无虚言。非独女以色媚，而士宦亦有之。</p>
<p>昔以色幸者多矣。至<em class="r">汉</em>兴，<em class="r">高祖</em>至暴抗也，然<em class="r">籍孺</em>以佞幸；<em class="r">孝惠</em>时有<em class="r">闳孺</em>。此两人非有材能，徒以婉佞贵幸，与上卧起，公卿皆因关说。故<em class="r">孝惠</em>时郎侍中皆冠&lt;imgalt=""class="kindle-cn-inline-character"src="Image00246.jpg"/&gt;&lt;imgalt=""class="kindle-cn-inline-character"src="Image00247.jpg"/&gt;，贝带，傅脂粉，化<em class="r">闳</em>、<em class="r">籍</em>之属也。两人徙家<em class="r">安陵</em>。</p>
<p><em class="r">孝文</em>时中宠臣，士人则<em class="r">邓通</em>，宦者则<em class="r">赵同</em>、<em class="r">北宫伯子</em>。<em class="r">北宫伯子</em>以爱人长者；而<em class="r">赵同</em>以星气幸，常为<em class="r">文帝</em>参乘；<em class="r">邓通</em>无伎能。<em class="r">邓通</em>，<em class="r">蜀郡南安</em>人也，以濯船为黄头郎。<em class="r">孝文帝</em>梦欲上天，不能，有一黄头郎从后推之上天，顾见其衣裻带后穿。觉而之<em class="r">渐台</em>，以梦中阴目求推者郎，即见<em class="r">邓通</em>，其衣后穿，梦中所见也。召问其名姓，姓<em class="r">邓氏</em>，名<em class="r">通</em>，<em class="r">文帝</em>说焉，尊幸之日异。<em class="r">通</em>亦愿谨，不好外交，虽赐洗沐，不欲出。于是<em class="r">文帝</em>赏赐<em class="r">通</em>巨万以十数，官至上大夫。<em class="r">文帝</em>时时如<em class="r">邓通</em>家游戏。然<em class="r">邓通</em>无他能，不能有所荐士，独自谨其身以媚上而已。上使善相者相<em class="r">通</em>，曰“当贫饿死”。<em class="r">文帝</em>曰：“能富<em class="r">通</em>者在我也。何谓贫乎？”于是赐<em class="r">邓通蜀严道</em>铜山，得自铸钱，“邓氏钱”布天下。其富如此。</p>
<p><em class="r">文帝</em>尝病痈，<em class="r">邓通</em>常为帝唶吮之。<em class="r">文帝</em>不乐，从容问<em class="r">通</em>曰：“天下谁最爱我者乎？”<em class="r">通</em>曰：“宜莫如太子。”太子入问病，<em class="r">文帝</em>使唶痈，唶痈而色难之。已而闻<em class="r">邓通</em>常为帝唶吮之，心惭，由此怨<em class="r">通</em>矣。及<em class="r">文帝</em>崩，<em class="r">景帝</em>立，<em class="r">邓通</em>免，家居。居无何，人有告<em class="r">邓通</em>盗出徼外铸钱。下吏验问，颇有之，遂竟案，尽没入<em class="r">邓通</em>家，尚负责数巨万。长公主赐<em class="r">邓通</em>，吏辄随没入之，一簪不得著身。于是长公主乃令假衣食。竟不得名一钱，寄死人家。</p>
<p><em class="r">孝景帝</em>时，中无宠臣，然独郎中令<em class="r">周文仁</em>，<em class="r">仁</em>宠最过庸，乃不甚笃。</p>
<p>今天子中宠臣，士人则<em class="r">韩</em>王孙<em class="r">嫣</em>，宦者则<em class="r">李延年</em>。<em class="r">嫣</em>者，<em class="r">弓高侯</em>孽孙也。今上为<em class="r">胶东王</em>时，<em class="r">嫣</em>与上学书相爱。及上为太子，愈益亲<em class="r">嫣</em>。<em class="r">嫣</em>善骑射，善佞。上即位，欲事伐<em class="r">匈奴</em>，而<em class="r">嫣</em>先习<em class="r">胡</em>兵，以故益尊贵，官至上大夫，赏赐拟于<em class="r">邓通</em>。时<em class="r">嫣</em>常与上卧起。<em class="r">江都王</em>入朝，有诏得从入猎<em class="r">上林</em>中。天子车驾跸道未行，而先使<em class="r">嫣</em>乘副车，从数十百骑，鹜驰视兽。<em class="r">江都王</em>望见，以为天子，辟从者，伏谒道傍。<em class="r">嫣</em>驱不见。既过，<em class="r">江都王</em>怒，为皇太后泣曰：“请得归国入宿卫，比<em class="r">韩嫣</em>。”太后由此嗛<em class="r">嫣</em>。<em class="r">嫣</em>侍上，出入永巷不禁，以奸闻皇太后。皇太后怒，使使赐<em class="r">嫣</em>死。上为谢，终不能得，<em class="r">嫣</em>遂死。而<em class="r">案道侯韩说</em>，其弟也，亦佞幸。</p>
<p><em class="r">李延年</em>，<em class="r">中山</em>人也。父母及身兄弟及女，皆故倡也。<em class="r">延年</em>坐法腐，给事狗中。而<em class="r">平阳公主</em>言<em class="r">延年</em>女弟善舞，上见，心说之，及入永巷，而召贵<em class="r">延年</em>。<em class="r">延年</em>善歌，为变新声，而上方兴天地祠，欲造乐诗歌弦之。<em class="r">延年</em>善承意，弦次初诗。其女弟亦幸，有子男。<em class="r">延年</em>佩二千石印，号协声律。与上卧起，甚贵幸，埒如<em class="r">韩嫣</em>也。久之，寖与中人乱，出入骄恣。及其女弟<em class="r">李夫人</em>卒后，爱弛，则禽诛<em class="r">延年</em>昆弟也。</p>
<p>自是之后，内宠嬖臣大底外戚之家，然不足数也。<em class="r">卫青</em>、<em class="r">霍去病</em>亦以外戚贵幸，然颇用材能自进。</p>
<p><em class="r">太史公</em>曰：甚哉爱憎之时！<em class="r">弥子瑕</em>之行，足以观后人佞幸矣。虽百世可知也。</p>
		</div>
	</div>
</main>

</body>
</html>
