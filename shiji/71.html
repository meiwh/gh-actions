<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷七十一樗里子甘茂列传第十一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷七十一樗里子甘茂列传第十一</h1>
		<div class="content">
			<p><em class="r">樗里子</em>者，名<em class="r">疾</em>，<em class="r">秦惠王</em>之弟也，与<em class="r">惠王</em>异母。母，<em class="r">韩</em>女也。<em class="r">樗里子</em>滑稽多智，<em class="r">秦</em>人号曰“智囊”。</p>
<p><em class="r">秦惠王</em>八年，爵<em class="r">樗里子</em>右更，使将而伐<em class="r">曲沃</em>，尽出其人，取其城，地入<em class="r">秦</em>。<em class="r">秦惠王</em>二十五年，使<em class="r">樗里子</em>为将伐<em class="r">赵</em>，虏<em class="r">赵</em>将军<em class="r">庄豹</em>，拔<em class="r">蔺</em>。明年，助<em class="r">魏章</em>攻<em class="r">楚</em>，败<em class="r">楚</em>将<em class="r">屈丐</em>，取<em class="r">汉中</em>地。<em class="r">秦</em>封<em class="r">樗里子</em>，号为<em class="r">严君</em>。</p>
<p><em class="r">秦惠王</em>卒，太子<em class="r">武王</em>立，逐<em class="r">张仪</em>、<em class="r">魏章</em>，而以<em class="r">樗里子</em>、<em class="r">甘茂</em>为左右丞相。<em class="r">秦</em>使<em class="r">甘茂</em>攻<em class="r">韩</em>，拔<em class="r">宜阳</em>。使<em class="r">樗里子</em>以车百乘入<em class="r">周</em>。<em class="r">周</em>以卒迎之，意甚敬。<em class="r">楚王</em>怒，让<em class="r">周</em>，以其重<em class="r">秦</em>客。<em class="r">游腾</em>为<em class="r">周</em>说<em class="r">楚王</em>曰：“<em class="r">知伯</em>之伐<em class="r">仇犹</em>，遗之广车，因随之以兵，<em class="r">仇犹</em>遂亡。何则？无备故也。<em class="r">齐桓公</em>伐<em class="r">蔡</em>，号曰诛<em class="r">楚</em>，其实袭<em class="r">蔡</em>。今<em class="r">秦</em>，虎狼之国，使<em class="r">樗里子</em>以车百乘入<em class="r">周</em>，<em class="r">周</em>以<em class="r">仇犹</em>、<em class="r">蔡</em>观焉，故使长戟居前，强弩在后，名曰卫<em class="r">疾</em>，而实囚之。且夫<em class="r">周</em>岂能无忧其社稷哉？恐一旦亡国以忧大王。”<em class="r">楚王</em>乃悦。</p>
<p><em class="r">秦武王</em>卒，<em class="r">昭王</em>立，<em class="r">樗里子</em>又益尊重。</p>
<p><em class="r">昭王</em>元年，<em class="r">樗里子</em>将伐<em class="r">蒲</em>。<em class="r">蒲</em>守恐，请<em class="r">胡衍</em>。<em class="r">胡衍</em>为<em class="r">蒲</em>谓<em class="r">樗里子</em>曰：“公之攻<em class="r">蒲</em>，为<em class="r">秦</em>乎？为<em class="r">魏</em>乎？为<em class="r">魏</em>则善矣，为<em class="r">秦</em>则不为赖矣。夫<em class="r">卫</em>之所以为<em class="r">卫</em>者，以<em class="r">蒲</em>也。今伐<em class="r">蒲</em>入于<em class="r">魏</em>，<em class="r">卫</em>必折而从之。<em class="r">魏</em>亡<em class="r">西河</em>之外而无以取者，兵弱也。今并<em class="r">卫</em>于<em class="r">魏</em>，<em class="r">魏</em>必强。<em class="r">魏</em>强之日，<em class="r">西河</em>之外必危矣。且<em class="r">秦王</em>将观公之事，害<em class="r">秦</em>而利<em class="r">魏</em>，王必罪公。”<em class="r">樗里子</em>曰：“奈何？”<em class="r">胡衍</em>曰：“公释<em class="r">蒲</em>勿攻，臣试为公人言之，以德<em class="r">卫君</em>。”<em class="r">樗里子</em>曰：“善。”<em class="r">胡衍</em>人<em class="r">蒲</em>，谓其守曰：“<em class="r">樗里子</em>知<em class="r">蒲</em>之病矣，其言曰必拔<em class="r">蒲</em>。<em class="r">衍</em>能令释<em class="r">蒲</em>勿攻。”<em class="r">蒲</em>守恐，因再拜曰：“愿以请。”因效金三百斤，曰：“<em class="r">秦</em>兵苟退，请必言子于<em class="r">卫君</em>，使子为南面。”故<em class="r">胡衍</em>受金于<em class="r">蒲</em>以自贵于<em class="r">卫</em>。于是遂解<em class="r">蒲</em>而去。还击<em class="r">皮氏</em>，<em class="r">皮氏</em>未降，又去。</p>
<p><em class="r">昭王</em>七年，<em class="r">樗里子</em>卒，葬于<em class="r">渭</em>南<em class="r">章台</em>之东。曰：“后百岁，是当有天子之宫夹我墓。”<em class="r">樗里子疾</em>室在于<em class="r">昭王庙</em>西<em class="r">渭</em>南<em class="r">阴乡樗里</em>，故俗谓之<em class="r">樗里子</em>。至<em class="r">汉</em>兴，<em class="r">长乐宫</em>在其东，<em class="r">未央宫</em>在其西，武库正直其墓。<em class="r">秦</em>人谚曰：“力则<em class="r">任鄙</em>，智则<em class="r">樗里</em>。”</p>
<p><em class="r">甘茂</em>者，<em class="r">下蔡</em>人也。事<em class="r">下蔡史举先生</em>，学百家之术。因<em class="r">张仪</em>、<em class="r">樗里子</em>而求见<em class="r">秦惠王</em>。王见而说之，使将，而佐<em class="r">魏章</em>略定<em class="r">汉中</em>地。</p>
<p><em class="r">惠王</em>卒，<em class="r">武王</em>立。<em class="r">张仪</em>、<em class="r">魏章</em>去，东之<em class="r">魏</em>。<em class="r">蜀侯辉</em>、相<em class="r">壮</em>反，<em class="r">秦</em>使<em class="r">甘茂</em>定<em class="r">蜀</em>。还，而以<em class="r">甘茂</em>为左丞相，以<em class="r">樗里子</em>为右丞相。</p>
<p><em class="r">秦武王</em>三年，谓<em class="r">甘茂</em>曰：“寡人欲容车通<em class="r">三川</em>，以窥<em class="r">周室</em>，而寡人死不朽矣。”<em class="r">甘茂</em>曰：“请之<em class="r">魏</em>，约以伐<em class="r">韩</em>，而令<em class="r">向寿</em>辅行。”<em class="r">甘茂</em>至，谓<em class="r">向寿</em>曰：“子归，言之于王曰‘<em class="r">魏</em>听臣矣，然愿王勿伐’。事成，尽以为子功。”<em class="r">向寿</em>归，以告王，王迎<em class="r">甘茂</em>于<em class="r">息壤</em>。<em class="r">甘茂</em>至，王问其故。对曰：“<em class="r">宜阳</em>，大县也，<em class="r">上党</em>、<em class="r">南阳</em>积之久矣。名曰县，其实郡也。今王倍数险，行千里攻之，难。昔<em class="r">曾参</em>之处<em class="r">费</em>，<em class="r">鲁</em>人有与<em class="r">曾参</em>同姓名者杀人，人告其母曰‘<em class="r">曾参</em>杀人’，其母织自若也。顷之，一人又告之曰‘<em class="r">曾参</em>杀人’，其母尚织自若也。顷又一人告之曰‘<em class="r">曾参</em>杀人’，其母投杼下机，逾墙而走。夫以<em class="r">曾参</em>之贤与其母信之也，三人疑之，其母惧焉。今臣之贤不若<em class="r">曾参</em>，王之信臣又不如<em class="r">曾参</em>之母信<em class="r">曾参</em>也，疑臣者非特三人，臣恐大王之投杼也。始<em class="r">张仪</em>西并<em class="r">巴蜀</em>之地，北开<em class="r">西河</em>之外，南取<em class="r">上庸</em>，天下不以多<em class="r">张子</em>而以贤先王。<em class="r">魏文侯</em>令<em class="r">乐羊</em>将而攻<em class="r">中山</em>，三年而拔之。<em class="r">乐羊</em>返而论功，<em class="r">文侯</em>示之谤书一箧。<em class="r">乐羊</em>再拜稽首曰：‘此非臣之功也，主君之力也。’今臣，羁旅之臣也。<em class="r">樗里子</em>、<em class="r">公孙奭</em>二人者挟<em class="r">韩</em>而议之，王必听之，是王欺<em class="r">魏王</em>而臣受<em class="r">公仲侈</em>之怨也。”王曰：“寡人不听也，请与子盟。”卒使丞相<em class="r">甘茂</em>将兵伐<em class="r">宜阳</em>。五月而不拔，<em class="r">樗里子</em>、<em class="r">公孙奭</em>果争之。<em class="r">武王</em>召<em class="r">甘茂</em>，欲罢兵。<em class="r">甘茂</em>曰：“<em class="r">息壤</em>在彼。”王曰：“有之。”因大悉起兵，使<em class="r">甘茂</em>击之。斩首六万，遂拔<em class="r">宜阳</em>。<em class="r">韩襄王</em>使<em class="r">公仲侈</em>入谢，与<em class="r">秦</em>平。</p>
<p><em class="r">武王</em>竟至<em class="r">周</em>，而卒于<em class="r">周</em>。其弟立，为<em class="r">昭王</em>。王母<em class="r">宣太后</em>，<em class="r">楚</em>女也。<em class="r">楚怀王</em>怨前<em class="r">秦</em>败<em class="r">楚</em>于<em class="r">丹阳</em>而<em class="r">韩</em>不救，乃以兵围<em class="r">韩雍氏</em>。<em class="r">韩</em>使<em class="r">公仲侈</em>告急于<em class="r">秦</em>。<em class="r">秦昭王</em>新立，太后<em class="r">楚</em>人，不肯救。<em class="r">公仲</em>因<em class="r">甘茂</em>，<em class="r">茂</em>为<em class="r">韩</em>言于<em class="r">秦昭王</em>曰：“<em class="r">公仲</em>方有得<em class="r">秦</em>救，故敢扞<em class="r">楚</em>也。今<em class="r">雍氏</em>围，<em class="r">秦</em>师不下<em class="r">殽</em>，<em class="r">公仲</em>且仰首而不朝，<em class="r">公叔</em>且以国南合于<em class="r">楚</em>。<em class="r">楚</em>、<em class="r">韩</em>为一，<em class="r">魏氏</em>不敢不听，然则伐<em class="r">秦</em>之形成矣。不识坐而待伐孰与伐人之利？”<em class="r">秦王</em>曰：“善。”乃下师于<em class="r">殽</em>以救<em class="r">韩</em>，<em class="r">楚</em>兵去。</p>
<p><em class="r">秦</em>使<em class="r">向寿</em>平<em class="r">宜阳</em>，而使<em class="r">樗里子</em>、<em class="r">甘茂</em>伐<em class="r">魏皮氏</em>。<em class="r">向寿</em>者，<em class="r">宣太后</em>外族也，而与<em class="r">昭王</em>少相长，故任用。<em class="r">向寿</em>如<em class="r">楚</em>，<em class="r">楚</em>闻<em class="r">秦</em>之贵<em class="r">向寿</em>，而厚事<em class="r">向寿</em>。<em class="r">向寿</em>为<em class="r">秦</em>守<em class="r">宜阳</em>，将以伐<em class="r">韩</em>。<em class="r">韩公仲</em>使<em class="r">苏代</em>谓<em class="r">向寿</em>曰：“禽困覆车。公破<em class="r">韩</em>，辱<em class="r">公仲</em>，<em class="r">公仲</em>收国复事<em class="r">秦</em>，自以为必可以封。今公与<em class="r">楚解口</em>地，封小令尹以<em class="r">杜阳</em>。<em class="r">秦楚</em>合，复攻<em class="r">韩</em>，<em class="r">韩</em>必亡。<em class="r">韩</em>亡，<em class="r">公仲</em>且躬率其私徒以阏于<em class="r">秦</em>。愿公孰虑之也。”<em class="r">向寿</em>曰：“吾合<em class="r">秦楚</em>非以当<em class="r">韩</em>也，子为<em class="r">寿</em>谒之<em class="r">公仲</em>，曰<em class="r">秦韩</em>之交可合也。”<em class="r">苏代</em>对曰：“愿有谒于公。人曰贵其所以贵者贵。王之爱习公也，不如<em class="r">公孙奭</em>；其智能公也，不如<em class="r">甘茂</em>。今二人者皆不得亲于<em class="r">秦</em>事，而公独与王主断于国者何？彼有以失之也。<em class="r">公孙奭</em>党于<em class="r">韩</em>，而<em class="r">甘茂</em>党于<em class="r">魏</em>，故王不信也。今<em class="r">秦楚</em>争强而公党于<em class="r">楚</em>，是与<em class="r">公孙奭</em>、<em class="r">甘茂</em>同道也，公何以异之？人皆言<em class="r">楚</em>之善变也，而公必亡之，是自为责也。公不如与王谋其变也，善<em class="r">韩</em>以备<em class="r">楚</em>，如此则无患矣。<em class="r">韩氏</em>必先以国从<em class="r">公孙奭</em>而后委国于<em class="r">甘茂</em>。<em class="r">韩</em>，公之仇也。今公言善<em class="r">韩</em>以备<em class="r">楚</em>，是外举不僻仇也。”<em class="r">向寿</em>曰：“然，吾甚欲<em class="r">韩</em>合。”对曰：“<em class="r">甘茂</em>许<em class="r">公仲</em>以<em class="r">武遂</em>，反<em class="r">宜阳</em>之民，今公徒收之，甚难。”<em class="r">向寿</em>曰：“然则奈何？<em class="r">武遂</em>终不可得也？”对曰：“公奚不以<em class="r">秦</em>为<em class="r">韩</em>求<em class="r">颍川</em>于<em class="r">楚</em>？此<em class="r">韩</em>之寄地也。公求而得之，是令行于<em class="r">楚</em>而以其地德<em class="r">韩</em>也。公求而不得，是<em class="r">韩楚</em>之怨不解而交走<em class="r">秦</em>也。<em class="r">秦楚</em>争强，而公徐过<em class="r">楚</em>以收<em class="r">韩</em>，此利于<em class="r">秦</em>。”<em class="r">向寿</em>曰：“奈何？”对曰：“此善事也。<em class="r">甘茂</em>欲以<em class="r">魏</em>取<em class="r">齐</em>，<em class="r">公孙奭</em>欲以<em class="r">韩</em>取<em class="r">齐</em>。今公取<em class="r">宜阳</em>以为功，收<em class="r">楚韩</em>以安之，而诛<em class="r">齐魏</em>之罪，是以<em class="r">公孙奭</em>、<em class="r">甘茂</em>无事也。”</p>
<p><em class="r">甘茂</em>竟言<em class="r">秦昭王</em>，以<em class="r">武遂</em>复归之<em class="r">韩</em>。<em class="r">向寿</em>、<em class="r">公孙奭</em>争之，不能得。<em class="r">向寿</em>、<em class="r">公孙奭</em>由此怨，谗<em class="r">甘茂</em>，<em class="r">茂</em>惧，辍伐<em class="r">魏蒲阪</em>，亡去。<em class="r">樗里子</em>与<em class="r">魏</em>讲，罢兵。</p>
<p><em class="r">甘茂</em>之亡<em class="r">秦</em>奔<em class="r">齐</em>，逢<em class="r">苏代</em>。<em class="r">代</em>为<em class="r">齐</em>使于<em class="r">秦</em>。<em class="r">甘茂</em>曰：“臣得罪于<em class="r">秦</em>，惧而遁逃，无所容迹。臣闻贫人女与富人女会绩，贫人女曰：‘我无以买烛，而子之烛光幸有馀，子可分我馀光，无损子明而得一斯便焉。’今臣困而君方使<em class="r">秦</em>而当路矣。<em class="r">茂</em>之妻子在焉，愿君以馀光振之。”<em class="r">苏代</em>许诺。遂致使于<em class="r">秦</em>。已，因说<em class="r">秦王</em>曰：“<em class="r">甘茂</em>，非常士也。其居于<em class="r">秦</em>，累世重矣。自<em class="r">殽塞</em>及至<em class="r">鬼谷</em>，其地形险易皆明知之。彼以<em class="r">齐</em>约<em class="r">韩魏</em>反以图<em class="r">秦</em>，非<em class="r">秦</em>之利也。”<em class="r">秦王</em>曰：“然则奈何？”<em class="r">苏代</em>曰：“王不若重其贽，厚其禄以迎之，使彼来则置之<em class="r">鬼谷</em>，终身勿出。”<em class="r">秦王</em>曰：“善。”即赐之上卿，以相印迎之于<em class="r">齐</em>。<em class="r">甘茂</em>不往。<em class="r">苏代</em>谓<em class="r">齐湣王</em>曰：“夫<em class="r">甘茂</em>，贤人也。今<em class="r">秦</em>赐之上卿，以相印迎之。<em class="r">甘茂</em>德王之赐，好为王臣，故辞而不往。今王何以礼之？”<em class="r">齐王</em>曰：“善。”即位之上卿而处之。<em class="r">秦</em>因复<em class="r">甘茂</em>之家以市于<em class="r">齐</em>。</p>
<p><em class="r">齐</em>使<em class="r">甘茂</em>于<em class="r">楚</em>，<em class="r">楚怀王</em>新与<em class="r">秦</em>合婚而欢。而<em class="r">秦</em>闻<em class="r">甘茂</em>在<em class="r">楚</em>，使人谓<em class="r">楚王</em>曰：“愿送<em class="r">甘茂</em>于<em class="r">秦</em>。”<em class="r">楚王</em>问于<em class="r">范蜎</em>曰：“寡人欲置相于<em class="r">秦</em>，孰可？”对曰：“臣不足以识之。”<em class="r">楚王</em>曰：“寡人欲相<em class="r">甘茂</em>，可乎？”对曰：“不可。夫<em class="r">史举</em>，<em class="r">下蔡</em>之监门也，大不为事君，小不为家室，以苟贱不廉闻于世，<em class="r">甘茂</em>事之顺焉。故<em class="r">惠王</em>之明，<em class="r">武王</em>之察，<em class="r">张仪</em>之辩，而<em class="r">甘茂</em>事之，取十官而无罪。<em class="r">茂</em>诚贤者也，然不可相于<em class="r">秦</em>。夫<em class="r">秦</em>之有贤相，非<em class="r">楚国</em>之利也。且王前尝用<em class="r">召滑</em>于<em class="r">越</em>，而内行<em class="r">章义</em>之难，<em class="r">越国</em>乱，故<em class="r">楚</em>南塞<em class="r">厉门</em>而郡<em class="r">江东</em>。计王之功所以能如此者，<em class="r">越国</em>乱而<em class="r">楚</em>治也。今王知用诸<em class="r">越</em>而忘用诸<em class="r">秦</em>，臣以王为钜过矣。然则王若欲置相于<em class="r">秦</em>，则莫若<em class="r">向寿</em>者可。夫<em class="r">向寿</em>之于<em class="r">秦王</em>，亲也，少与之同衣，长与之同车，以听事。王必相<em class="r">向寿</em>于<em class="r">秦</em>，则<em class="r">楚国</em>之利也。”于是使使请<em class="r">秦</em>相<em class="r">向寿</em>于<em class="r">秦</em>。<em class="r">秦</em>卒相<em class="r">向寿</em>，而<em class="r">甘茂</em>竟不得复入<em class="r">秦</em>，卒于<em class="r">魏</em>。</p>
<p><em class="r">甘茂</em>有孙曰<em class="r">甘罗</em>。</p>
<p><em class="r">甘罗</em>者，<em class="r">甘茂</em>孙也。<em class="r">茂</em>既死后，<em class="r">甘罗</em>年十二，事<em class="r">秦</em>相<em class="r">文信侯吕不韦</em>。</p>
<p><em class="r">秦始皇帝</em>使<em class="r">刚成君蔡泽</em>于<em class="r">燕</em>，三年而<em class="r">燕王喜</em>使<em class="r">太子丹</em>入质于<em class="r">秦</em>。<em class="r">秦</em>使<em class="r">张唐</em>往相<em class="r">燕</em>，欲与<em class="r">燕</em>共伐<em class="r">赵</em>以广<em class="r">河间</em>之地。<em class="r">张唐</em>谓<em class="r">文信侯</em>曰：“臣尝为<em class="r">秦昭王</em>伐<em class="r">赵</em>，<em class="r">赵</em>怨臣，曰：‘得<em class="r">唐</em>者与百里之地。’今之<em class="r">燕</em>必经<em class="r">赵</em>，臣不可以行。”<em class="r">文信侯</em>不快，未有以强也。<em class="r">甘罗</em>曰：“君侯何不快之甚也？”<em class="r">文信侯</em>曰：“吾令<em class="r">刚成君蔡泽</em>事<em class="r">燕</em>三年，<em class="r">燕太子丹</em>已入质矣，吾自请<em class="r">张卿</em>相<em class="r">燕</em>而不肯行。”<em class="r">甘罗</em>曰：“臣请行之。”<em class="r">文信侯</em>叱曰：“去！我身自请之而不肯，女焉能行之？”<em class="r">甘罗</em>曰：“大<em class="r">项橐</em>生七岁为<em class="r">孔子</em>师。今臣生十二岁于兹矣，君其试臣，何遽叱乎？”于是<em class="r">甘罗</em>见<em class="r">张卿</em>曰：“<em class="r">卿</em>之功孰与<em class="r">武安君</em>？”<em class="r">卿</em>曰：“<em class="r">武安君</em>南挫强<em class="r">楚</em>，北威<em class="r">燕</em>、<em class="r">赵</em>，战胜攻取，破城堕邑，不知其数，臣之功不如也。”<em class="r">甘罗</em>曰：“<em class="r">应侯</em>之用于<em class="r">秦</em>也，孰与<em class="r">文信侯</em>专？”<em class="r">张卿</em>曰：“<em class="r">应侯</em>不如<em class="r">文信侯</em>专。”<em class="r">甘罗</em>曰：“<em class="r">卿</em>明知其不如<em class="r">文信侯</em>专与？”曰：“知之。”<em class="r">甘罗</em>曰：“<em class="r">应侯</em>欲攻<em class="r">赵</em>，<em class="r">武安君</em>难之，去<em class="r">咸阳</em>七里而立死于<em class="r">杜邮</em>。今<em class="r">文信侯</em>自请<em class="r">卿</em>相<em class="r">燕</em>而不肯行，臣不知<em class="r">卿</em>所死处矣。”<em class="r">张唐</em>曰：“请因孺子行。”令装治行。</p>
<p>行有日，<em class="r">甘罗</em>谓<em class="r">文信侯</em>曰：“借臣车五乘，请为<em class="r">张唐</em>先报<em class="r">赵</em>。”<em class="r">文信侯</em>乃入言之于<em class="r">始皇</em>曰：“昔<em class="r">甘茂</em>之孙<em class="r">甘罗</em>，年少耳，然名家之子孙，诸侯皆闻之。今者<em class="r">张唐</em>欲称疾不肯行，<em class="r">甘罗</em>说而行之。今愿先报<em class="r">赵</em>，请许遣之。”<em class="r">始皇</em>召见，使<em class="r">甘罗</em>于<em class="r">赵</em>。<em class="r">赵襄王</em>郊迎<em class="r">甘罗</em>。<em class="r">甘罗</em>说<em class="r">赵王</em>曰：“王闻<em class="r">燕太子丹</em>人质<em class="r">秦</em>欤？”曰：“闻之。”曰：“闻<em class="r">张唐</em>相<em class="r">燕</em>欤？”曰：“闻之。”“<em class="r">燕太子丹</em>入<em class="r">秦</em>者，<em class="r">燕</em>不欺<em class="r">秦</em>也。<em class="r">张唐</em>相<em class="r">燕</em>者，<em class="r">秦</em>不欺<em class="r">燕</em>也。<em class="r">燕</em>、<em class="r">秦</em>不相欺者，伐<em class="r">赵</em>，危矣。<em class="r">燕</em>、<em class="r">秦</em>不相欺无异故，欲攻<em class="r">赵</em>而广<em class="r">河间</em>。王不如赍臣五城以广<em class="r">河间</em>，请归<em class="r">燕</em>太子，与强<em class="r">赵</em>攻弱<em class="r">燕</em>。”<em class="r">赵王</em>立自割五城以广<em class="r">河间</em>。<em class="r">秦</em>归<em class="r">燕</em>太子。<em class="r">赵</em>攻<em class="r">燕</em>，得<em class="r">上谷</em>三十城，令<em class="r">秦</em>有十一。</p>
<p><em class="r">甘罗</em>还报<em class="r">秦</em>，乃封<em class="r">甘罗</em>以为上卿，复以始<em class="r">甘茂</em>田宅赐之。</p>
<p><em class="r">太史公</em>曰：<em class="r">樗里子</em>以骨肉重，固其理，而<em class="r">秦</em>人称其智，故颇采焉。<em class="r">甘茂</em>起<em class="r">下蔡</em>闾阎，显名诸侯，重强<em class="r">齐楚</em>。<em class="r">甘罗</em>年少，然出一奇计，声称后世。虽非笃行之君子，然亦<em class="r">战国</em>之策士也。方<em class="r">秦</em>之强时，天下尤趋谋诈哉。</p>
		</div>
	</div>
</main>

</body>
</html>
