<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十八陈涉世家第十八</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十八陈涉世家第十八</h1>
		<div class="content">
			<p><em class="r">陈胜</em>者，<em class="r">阳城</em>人也，字<em class="r">涉</em>。<em class="r">吴广</em>者，<em class="r">阳夏</em>人也，字<em class="r">叔</em>。<em class="r">陈涉</em>少时，尝与人佣耕，辍耕之垄上，怅恨久之，曰：“苟富贵，无相忘。”庸者笑而应曰：“若为庸耕，何富贵也？”<em class="r">陈涉</em>太息曰：“嗟乎，燕雀安知鸿鹄之志哉！”</p>
<p><em class="r">二世</em>元年七月，发闾左適戍<em class="r">渔阳</em>，九百人屯<em class="r">大泽乡</em>。<em class="r">陈胜</em>、<em class="r">吴广</em>皆次当行，为屯长。会天大雨，道不通，度已失期。失期，法皆斩。<em class="r">陈胜</em>、<em class="r">吴广</em>乃谋曰：“今亡亦死，举大计亦死，等死，死国可乎？”<em class="r">陈胜</em>曰：“天下苦<em class="r">秦</em>久矣。吾闻<em class="r">二世</em>少子也，不当立，当立者乃<em class="r">公子扶苏</em>。<em class="r">扶苏</em>以数谏故，上使外将兵。今或闻无罪，<em class="r">二世</em>杀之。百姓多闻其贤，未知其死也。<em class="r">项燕</em>为<em class="r">楚</em>将，数有功，爱士卒，<em class="r">楚</em>人怜之。或以为死，或以为亡。今诚以吾众诈自称<em class="r">公子扶苏</em>、<em class="r">项燕</em>，为天下唱，宜多应者。”<em class="r">吴广</em>以为然。乃行卜。卜者知其指意，曰：“足下事皆成，有功。然足下卜之鬼乎！”<em class="r">陈胜</em>、<em class="r">吴广</em>喜，念鬼，曰：“此教我先威众耳。”乃丹书帛曰“<em class="r">陈胜</em>王”，置人所罾鱼腹中。卒买鱼烹食，得鱼腹中书，固以怪之矣。又间令<em class="r">吴广</em>之次所旁丛祠中，夜篝火，狐鸣呼曰“<em class="r">大楚</em>兴，<em class="r">陈胜</em>王”。卒皆夜惊恐。旦日，卒中往往语，皆指目<em class="r">陈胜</em>。</p>
<p><em class="r">吴广</em>素爱人，士卒多为用者。将尉醉，<em class="r">广</em>故数言欲亡，忿恚尉，令辱之，以激怒其众。尉果笞<em class="r">广</em>。尉剑挺，<em class="r">广</em>起，夺而杀尉。<em class="r">陈胜</em>佐之，并杀两尉。召令徒属曰：“公等遇雨，皆已失期，失期当斩。藉弟令毋斩，而戍死者固十六七。且壮士不死即已，死即举大名耳，王侯将相宁有种乎！”徒属皆曰：“敬受命。”乃诈称<em class="r">公子扶苏</em>、<em class="r">项燕</em>，从民欲也。袒右，称<em class="r">大楚</em>。为坛而盟，祭以尉首。<em class="r">陈胜</em>自立为将军，<em class="r">吴广</em>为都尉。攻<em class="r">大泽乡</em>，收而攻<em class="r">蕲</em>。<em class="r">蕲</em>下，乃令<em class="r">符离</em>人<em class="r">葛婴</em>将兵徇<em class="r">蕲</em>以东。攻<em class="r">铚</em>、<em class="r">&lt;imgalt=""class="kindle-cn-inline-character"src="Image00092.jpg"/&gt;</em>、<em class="r">苦</em>、<em class="r">柘</em>、<em class="r">谯</em>皆下之。行收兵。比至<em class="r">陈</em>，车六七百乘，骑千馀，卒数万人。攻<em class="r">陈</em>，<em class="r">陈</em>守令皆不在，独守丞与战谯门中。弗胜，守丞死，乃入据<em class="r">陈</em>。数日，号令召三老、豪杰与皆来会计事。三老、豪杰皆曰：“将军身被坚执锐，伐无道，诛暴<em class="r">秦</em>，复立<em class="r">楚国</em>之社稷，功宜为王。”<em class="r">陈涉</em>乃立为王，号为<em class="r">张楚</em>。</p>
<p>当此时，诸郡县苦<em class="r">秦</em>吏者，皆刑其长吏，杀之以应<em class="r">陈涉</em>。乃以<em class="r">吴叔</em>为假王，监诸将以西击<em class="r">荥阳</em>。令<em class="r">陈</em>人<em class="r">武臣</em>、<em class="r">张耳</em>、<em class="r">陈馀</em>徇<em class="r">赵</em>地，令<em class="r">汝阴</em>人<em class="r">邓宗</em>徇<em class="r">九江郡</em>。当此时，<em class="r">楚</em>兵数千人为聚者，不可胜数。</p>
<p><em class="r">葛婴</em>至<em class="r">东城</em>，立<em class="r">襄彊</em>为<em class="r">楚王</em>。<em class="r">婴</em>后闻<em class="r">陈王</em>已立，因杀<em class="r">襄彊</em>，还报。至<em class="r">陈</em>，<em class="r">陈王</em>诛杀<em class="r">葛婴</em>。<em class="r">陈王</em>令<em class="r">魏</em>人<em class="r">周市</em>北徇<em class="r">魏</em>地。<em class="r">吴广</em>围<em class="r">荥阳</em>。<em class="r">李由</em>为<em class="r">三川</em>守，守<em class="r">荥阳</em>，<em class="r">吴叔</em>弗能下。<em class="r">陈王</em>征国之豪杰与计，以<em class="r">上蔡</em>人<em class="r">房君蔡赐</em>为上柱国。</p>
<p><em class="r">周文</em>，<em class="r">陈</em>之贤人也，尝为<em class="r">项燕</em>军视日，事<em class="r">春申君</em>，自言习兵，<em class="r">陈王</em>与之将军印，西击<em class="r">秦</em>。行收兵至关，车千乘，卒数十万，至<em class="r">戏</em>，军焉。<em class="r">秦</em>令少府<em class="r">章邯</em>免<em class="r">郦山</em>徒、人奴产子生，悉发以击<em class="r">楚</em>大军，尽败之。<em class="r">周文</em>败，走出关，止次<em class="r">曹阳</em>二三月。<em class="r">章邯</em>追败之，复走次<em class="r">渑池</em>十馀日。<em class="r">章邯</em>击，大破之。<em class="r">周文</em>自刭，军遂不战。</p>
<p><em class="r">武臣</em>到<em class="r">邯郸</em>，自立为<em class="r">赵王</em>，<em class="r">陈馀</em>为大将军，<em class="r">张耳</em>、<em class="r">召骚</em>为左右丞相。<em class="r">陈王</em>怒，捕系<em class="r">武臣</em>等家室，欲诛之。柱国曰：“<em class="r">秦</em>未亡而诛<em class="r">赵王</em>将相家属，此生一<em class="r">秦</em>也。不如因而立之。”<em class="r">陈王</em>乃遣使者贺<em class="r">赵</em>，而徙系<em class="r">武臣</em>等家属宫中，而封<em class="r">耳</em>子<em class="r">张敖</em>为<em class="r">成都君</em>，趣<em class="r">赵</em>兵亟入关。<em class="r">赵王</em>将相相与谋曰：“王王<em class="r">赵</em>，非<em class="r">楚</em>意也。<em class="r">楚</em>已诛<em class="r">秦</em>，必加兵于<em class="r">赵</em>。计莫如毋西兵，使使北徇<em class="r">燕</em>地以自广也。<em class="r">赵</em>南据<em class="r">大河</em>，北有<em class="r">燕</em>、<em class="r">代</em>，<em class="r">楚</em>虽胜<em class="r">秦</em>，不敢制<em class="r">赵</em>。若<em class="r">楚</em>不胜<em class="r">秦</em>，必重<em class="r">赵</em>。<em class="r">赵</em>乘<em class="r">秦</em>之弊，可以得志于天下。”<em class="r">赵王</em>以为然，因不西兵，而遣故<em class="r">上谷</em>卒史<em class="r">韩广</em>将兵北徇<em class="r">燕</em>地。</p>
<p><em class="r">燕</em>故贵人豪杰谓<em class="r">韩广</em>曰：“<em class="r">楚</em>已立王，<em class="r">赵</em>又已立王。<em class="r">燕</em>虽小，亦万乘之国也，愿将军立为<em class="r">燕王</em>。”<em class="r">韩广</em>曰：“<em class="r">广</em>母在<em class="r">赵</em>，不可。”<em class="r">燕</em>人曰：“<em class="r">赵</em>方西忧<em class="r">秦</em>，南忧<em class="r">楚</em>，其力不能禁我。且以<em class="r">楚</em>之强，不敢害<em class="r">赵王</em>将相之家，<em class="r">赵</em>独安敢害将军之家！”<em class="r">韩广</em>以为然，乃自立为<em class="r">燕王</em>。居数月，<em class="r">赵</em>奉<em class="r">燕王</em>母及家属归之<em class="r">燕</em>。</p>
<p>当此之时，诸将之徇地者，不可胜数。<em class="r">周市</em>北徇地至<em class="r">狄</em>，<em class="r">狄</em>人<em class="r">田儋</em>杀<em class="r">狄</em>令，自立为<em class="r">齐王</em>，以<em class="r">齐</em>反，击<em class="r">周市</em>。<em class="r">市</em>军散，还至<em class="r">魏</em>地，欲立<em class="r">魏</em>后故<em class="r">甯陵君咎</em>为<em class="r">魏王</em>。时<em class="r">咎</em>在<em class="r">陈王</em>所，不得之<em class="r">魏</em>。<em class="r">魏</em>地已定，欲相与立<em class="r">周市</em>为<em class="r">魏王</em>，<em class="r">周市</em>不肯。使者五反，<em class="r">陈王</em>乃立<em class="r">甯陵君咎</em>为<em class="r">魏王</em>，遣之国。<em class="r">周市</em>卒为相。</p>
<p>将军<em class="r">田臧</em>等相与谋曰：“<em class="r">周章</em>军已破矣，<em class="r">秦</em>兵旦暮至，我围<em class="r">荥阳城</em>弗能下，<em class="r">秦</em>军至，必大败。不如少遗兵，足以守<em class="r">荥阳</em>，悉精兵迎<em class="r">秦</em>军。今假王骄，不知兵权，不可与计，非诛之，事恐败。”因相与矫王令以诛<em class="r">吴叔</em>，献其首于<em class="r">陈王</em>。<em class="r">陈王</em>使使赐<em class="r">田臧楚</em>令尹印，使为上将。<em class="r">田臧</em>乃使诸将<em class="r">李归</em>等守<em class="r">荥阳城</em>，自以精兵西迎<em class="r">秦</em>军于<em class="r">敖仓</em>。与战，<em class="r">田臧</em>死，军破。<em class="r">章邯</em>进兵击<em class="r">李归</em>等<em class="r">荥阳</em>下，破之，<em class="r">李归</em>等死。</p>
<p><em class="r">阳城</em>人<em class="r">邓说</em>将兵居<em class="r">郏</em>，<em class="r">章邯</em>别将击破之，<em class="r">邓说</em>军散走<em class="r">陈</em>。<em class="r">铚</em>人<em class="r">伍徐</em>将兵居<em class="r">许</em>，<em class="r">章邯</em>击破之，<em class="r">伍徐</em>军皆散走<em class="r">陈</em>。<em class="r">陈王</em>诛<em class="r">邓说</em>。</p>
<p><em class="r">陈王</em>初立时，<em class="r">陵</em>人<em class="r">秦嘉</em>、<em class="r">铚</em>人<em class="r">董绁</em>、<em class="r">符离</em>人<em class="r">朱鸡石</em>、<em class="r">取虑</em>人<em class="r">郑布</em>、<em class="r">徐</em>人<em class="r">丁疾</em>等皆特起，将兵围<em class="r">东海</em>守<em class="r">庆</em>于<em class="r">郯</em>。<em class="r">陈王</em>闻，乃使<em class="r">武平君畔</em>为将军，监<em class="r">郯</em>下军。<em class="r">秦嘉</em>不受命，<em class="r">嘉</em>自立为大司马，恶属<em class="r">武平君</em>。告军吏曰：“<em class="r">武平君</em>年少，不知兵事，勿听！”因矫以王命杀<em class="r">武平君畔</em>。</p>
<p><em class="r">章邯</em>已破<em class="r">伍徐</em>，击<em class="r">陈</em>，柱国<em class="r">房君</em>死。<em class="r">章邯</em>又进兵击<em class="r">陈</em>西<em class="r">张贺</em>军。<em class="r">陈王</em>出监战，军破，<em class="r">张贺</em>死。</p>
<p>腊月，<em class="r">陈王</em>之<em class="r">汝阴</em>，还至<em class="r">下城父</em>，其御<em class="r">庄贾</em>杀以降<em class="r">秦</em>。<em class="r">陈胜</em>葬<em class="r">砀</em>，谥曰<em class="r">隐王</em>。</p>
<p><em class="r">陈王</em>故涓人将军<em class="r">吕臣</em>为仓头军，起<em class="r">新阳</em>，攻<em class="r">陈</em>下之，杀<em class="r">庄贾</em>，复以<em class="r">陈</em>为<em class="r">楚</em>。</p>
<p>初，<em class="r">陈王</em>至<em class="r">陈</em>，令<em class="r">铚</em>人<em class="r">宋留</em>将兵定<em class="r">南阳</em>，入<em class="r">武关</em>。<em class="r">留</em>已徇<em class="r">南阳</em>，闻<em class="r">陈王</em>死，<em class="r">南阳</em>复为<em class="r">秦</em>。<em class="r">宋留</em>不能入<em class="r">武关</em>，乃东至<em class="r">新蔡</em>，遇<em class="r">秦</em>军，<em class="r">宋留</em>以军降<em class="r">秦</em>。<em class="r">秦</em>传<em class="r">留</em>至<em class="r">咸阳</em>，车裂<em class="r">留</em>以徇。</p>
<p><em class="r">秦嘉</em>等闻<em class="r">陈王</em>军破出走，乃立<em class="r">景驹</em>为<em class="r">楚王</em>，引兵之<em class="r">方与</em>，欲击<em class="r">秦</em>军<em class="r">定陶</em>下。使<em class="r">公孙庆</em>使<em class="r">齐王</em>，欲与并力俱进。<em class="r">齐王</em>曰：“闻<em class="r">陈王</em>战败，不知其死生，<em class="r">楚</em>安得不请而立王！”<em class="r">公孙庆</em>曰：“<em class="r">齐</em>不请<em class="r">楚</em>而立王，<em class="r">楚</em>何故请<em class="r">齐</em>而立王！且<em class="r">楚</em>首事，当令于天下。”<em class="r">田儋</em>诛杀<em class="r">公孙庆</em>。</p>
<p><em class="r">秦</em>左右校复攻<em class="r">陈</em>，下之。<em class="r">吕将军</em>走，收兵复聚。<em class="r">鄱</em>盗<em class="r">当阳君黥布</em>之兵相收，复击<em class="r">秦</em>左右校，破之<em class="r">青波</em>，复以<em class="r">陈</em>为<em class="r">楚</em>。会<em class="r">项梁</em>立<em class="r">怀王</em>孙<em class="r">心</em>为<em class="r">楚王</em>。</p>
<p><em class="r">陈胜</em>王凡六月。已为王，王<em class="r">陈</em>。其故人尝与庸耕者闻之，之<em class="r">陈</em>，扣宫门曰：“吾欲见<em class="r">涉</em>。”宫门令欲缚之。自辩数，乃置，不肯为通。<em class="r">陈王</em>出，遮道而呼<em class="r">涉</em>。<em class="r">陈王</em>闻之，乃召见，载与俱归。入宫，见殿屋帷帐，客曰：“夥颐！<em class="r">涉</em>之为王沈沈者！”<em class="r">楚</em>人谓多为夥，故天下传之，夥<em class="r">涉</em>为王，由<em class="r">陈涉</em>始。客出入愈益发舒，言<em class="r">陈王</em>故情。或说<em class="r">陈王</em>曰：“客愚无知，颛妄言，轻威。”<em class="r">陈王</em>斩之。诸<em class="r">陈王</em>故人皆自引去，由是无亲<em class="r">陈王</em>者。<em class="r">陈王</em>以<em class="r">朱房</em>为中正，<em class="r">胡武</em>为司过，主司群臣。诸将徇地，至，令之不是者，系而罪之，以苛察为忠。其所不善者，弗下吏，辄自治之。<em class="r">陈王</em>信用之。诸将以其故不亲附。此其所以败也。</p>
<p><em class="r">陈胜</em>虽已死，其所置遣侯王将相竟亡<em class="r">秦</em>，由<em class="r">涉</em>首事也。<em class="r">高祖</em>时为<em class="r">陈涉</em>置守冢三十家<em class="r">砀</em>，至今血食。</p>
<p><em class="r">褚先生</em>曰：地形险阻，所以为固也；兵革刑法，所以为治也。犹未足恃也。夫先王以仁义为本，而以固塞文法为枝叶，岂不然哉！吾闻<em class="r">贾生</em>之称曰：</p>
<p>“<em class="r">秦孝公</em>据<em class="r">殽函</em>之固，拥<em class="r">雍州</em>之地，君臣固守，以窥<em class="r">周室</em>。有席卷天下，包举宇内，囊括四海之意，并吞八荒之心。当是时也，<em class="r">商君</em>佐之，内立法度，务耕织，修守战之备；外连衡而斗诸侯。于是<em class="r">秦</em>人拱手而取<em class="r">西河</em>之外。</p>
<p>“<em class="r">孝公</em>既没，<em class="r">惠文王</em>、<em class="r">武王</em>、<em class="r">昭王</em>蒙故业，因遗策，南取<em class="r">汉中</em>，西举<em class="r">巴蜀</em>，东割膏腴之地，收要害之郡。诸侯恐惧，会盟而谋弱<em class="r">秦</em>。不爱珍器重宝肥饶之地，以致天下之士。合从缔交，相与为一。当此之时，<em class="r">齐</em>有<em class="r">孟尝</em>，<em class="r">赵</em>有<em class="r">平原</em>，<em class="r">楚</em>有<em class="r">春申</em>，<em class="r">魏</em>有<em class="r">信陵</em>：此四君者，皆明知而忠信，宽厚而爱人，尊贤而重士。约从连衡，兼<em class="r">韩</em>、<em class="r">魏</em>、<em class="r">燕</em>、<em class="r">赵</em>、<em class="r">宋</em>、<em class="r">卫</em>、<em class="r">中山</em>之众。于是六国之士有<em class="r">甯越</em>、<em class="r">徐尚</em>、<em class="r">苏秦</em>、<em class="r">杜赫</em>之属为之谋，<em class="r">齐明</em>、<em class="r">周冣</em>、<em class="r">陈轸</em>、<em class="r">邵滑</em>、<em class="r">楼缓</em>、<em class="r">翟景</em>、<em class="r">苏厉</em>、<em class="r">乐毅</em>之徒通其意，<em class="r">吴起</em>、<em class="r">孙膑</em>、<em class="r">带他</em>、<em class="r">兒良</em>、<em class="r">王廖</em>、<em class="r">田忌</em>、<em class="r">廉颇</em>、<em class="r">赵奢</em>之伦制其兵。尝以什倍之地，百万之师，仰关而攻<em class="r">秦</em>。<em class="r">秦</em>人开关而延敌，九国之师遁逃而不敢进。<em class="r">秦</em>无亡矢遗镞之费，而天下固已困矣。于是从散约败，争割地而赂<em class="r">秦</em>。<em class="r">秦</em>有馀力而制其弊，追亡逐北，伏尸百万，流血漂橹，因利乘便，宰割天下，分裂山河，强国请服，弱国入朝。</p>
<p>“施及<em class="r">孝文王</em>、<em class="r">庄襄王</em>，享国之日浅，国家无事。</p>
<p>“及至<em class="r">始皇</em>，奋六世之馀烈，振长策而御宇内，吞<em class="r">二周</em>而亡诸侯，履至尊而制六合，执敲朴以鞭笞天下，威振四海。南取<em class="r">百越</em>之地，以为<em class="r">桂林</em>、<em class="r">象郡</em>，<em class="r">百越</em>之君俛首系颈，委命下吏。乃使<em class="r">蒙恬</em>北筑长城而守藩篱，却<em class="r">匈奴</em>七百馀里，<em class="r">胡</em>人不敢南下而牧马，士亦不敢贯弓而报怨。于是废先王之道，燔百家之言，以愚黔首。堕名城，杀豪俊，收天下之兵聚之<em class="r">咸阳</em>，销锋&lt;imgalt=""class="kindle-cn-inline-character"src="Image00093.jpg"/&gt;，铸以为金人十二，以弱天下之民。然后践<em class="r">华</em>为城，因<em class="r">河</em>为池，据亿丈之城，临不测之谿以为固。良将劲弩，守要害之处，信臣精卒，陈利兵而谁何。天下已定，<em class="r">始皇</em>之心，自以为<em class="r">关中</em>之固，金城千里，子孙帝王万世之业也。</p>
<p>“<em class="r">始皇</em>既没，馀威振于殊俗。然而<em class="r">陈涉</em>瓮牖绳枢之子，甿隶之人，而迁徙之徒也。材能不及中人，非有<em class="r">仲尼</em>、<em class="r">墨翟</em>之贤，<em class="r">陶朱</em>、<em class="r">猗顿</em>之富也。蹑足行伍之间，俛仰仟佰之中，率罢散之卒，将数百之众，转而攻<em class="r">秦</em>。斩木为兵，揭竿为旗，天下云会响应，赢粮而景从，<em class="r">山东</em>豪俊遂并起而亡<em class="r">秦</em>族矣。</p>
<p>“且天下非小弱也；<em class="r">雍州</em>之地，<em class="r">殽函</em>之固自若也。<em class="r">陈涉</em>之位，非尊于<em class="r">齐</em>、<em class="r">楚</em>、<em class="r">燕</em>、<em class="r">赵</em>、<em class="r">韩</em>、<em class="r">魏</em>、<em class="r">宋</em>、<em class="r">卫</em>、<em class="r">中山</em>之君也；&lt;imgalt=""class="kindle-cn-inline-character"src="Image00026.jpg"/&gt;耰棘矜，非铦于勾戟长锻也；適戍之众，非俦于九国之师也；深谋远虑，行军用兵之道，非及乡时之士也。然而成败异变，功业相反也。尝试使<em class="r">山东</em>之国与<em class="r">陈涉</em>度长絜大，比权量力，则不可同年而语矣。然而<em class="r">秦</em>以区区之地，致万乘之权，抑八州而朝同列，百有馀年矣。然后以六合为家，<em class="r">殽函</em>为宫。一夫作难而七庙堕，身死人手，为天下笑者，何也？仁义不施，而攻守之势异也。”</p>
		</div>
	</div>
</main>

</body>
</html>
