<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史　记　卷　十孝文本纪第十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史　记　卷　十孝文本纪第十</h1>
		<div class="content">
			<p><em class="r">孝文皇帝</em>，<em class="r">高祖</em>中子也。<em class="r">高祖</em>十一年春，已破<em class="r">陈豨</em>军，定<em class="r">代</em>地，立为<em class="r">代王</em>，都<em class="r">中都</em>。太后<em class="r">薄氏</em>子。即位十七年，<em class="r">高后</em>八年七月，<em class="r">高后</em>崩。九月，诸<em class="r">吕吕产</em>等欲为乱，以危<em class="r">刘氏</em>，大臣共诛之。谋召立<em class="r">代王</em>，事在《吕后》语中。</p>
<p>丞相<em class="r">陈平</em>、太尉<em class="r">周勃</em>等使人迎<em class="r">代王</em>。<em class="r">代王</em>问左右郎中令<em class="r">张武</em>等。<em class="r">张武</em>等议曰：“<em class="r">汉</em>大臣皆故<em class="r">高帝</em>时大将，习兵，多谋诈，此其属意非止此也，特畏<em class="r">高帝</em>、<em class="r">吕太后</em>威耳。今已诛诸<em class="r">吕</em>，新睫血京师，此以迎大王为名，实不可信。愿大王称疾毋往，以观其变。”中尉<em class="r">宋昌</em>进曰：“群臣之议皆非也。夫<em class="r">秦</em>失其政，诸侯豪桀并起，人人自以为得之者以万数，然卒践天子之位者，<em class="r">刘氏</em>也，天下绝望，一矣。<em class="r">高帝</em>封王子弟，地犬牙相制，此所谓盘石之宗也，天下服其强，二矣。<em class="r">汉</em>兴，除<em class="r">秦</em>苛政，约法令，施德惠，人人自安，难动摇，三矣。夫以<em class="r">吕太后</em>之严，立诸<em class="r">吕</em>为三王，擅权专制，然而太尉以一节入北军，一呼士皆左袒，为<em class="r">刘氏</em>，叛诸<em class="r">吕</em>，卒以灭之。此乃天授，非人力也。今大臣虽欲为变，百姓弗为使，其党宁能专一邪？方今内有<em class="r">朱虚</em>、<em class="r">东牟</em>之亲，外畏<em class="r">吴</em>、<em class="r">楚</em>、<em class="r">淮南</em>、<em class="r">琅邪</em>、<em class="r">齐</em>、<em class="r">代</em>之强。方今<em class="r">高帝</em>子独<em class="r">淮南王</em>与大王，大王又长，贤圣仁孝，闻于天下，故大臣因天下之心而欲迎立大王，大王勿疑也。”<em class="r">代王</em>报太后计之，犹与未定。卜之龟，卦兆得大横。占曰：“大横庚庚，余为天王，<em class="r">夏启</em>以光。”<em class="r">代王</em>曰：“寡人固已为王矣，又何王？”卜人曰：“所谓天王者乃天子。”于是<em class="r">代王</em>乃遣太后弟<em class="r">薄昭</em>往见<em class="r">绛侯</em>，<em class="r">绛侯</em>等具为<em class="r">昭</em>言所以迎立王意。<em class="r">薄昭</em>还报曰：“信矣，毋可疑者。”<em class="r">代王</em>乃笑谓<em class="r">宋昌</em>曰：“果如公言。”乃命<em class="r">宋昌</em>参乘，<em class="r">张武</em>等六人乘传诣<em class="r">长安</em>。至<em class="r">高陵</em>休止，而使<em class="r">宋昌</em>先驰之<em class="r">长安</em>观变。</p>
<p><em class="r">昌</em>至<em class="r">渭桥</em>，丞相以下皆迎。<em class="r">宋昌</em>还报。<em class="r">代王</em>驰至<em class="r">渭桥</em>，群臣拜谒称臣。<em class="r">代王</em>下车拜。太尉<em class="r">勃</em>进曰：“愿请间言。”<em class="r">宋昌</em>曰：“所言公，公言之。所言私，王者不受私。”太尉乃跪上天子玺符。<em class="r">代王</em>谢曰：“至<em class="r">代邸</em>而议之。”遂驰入<em class="r">代邸</em>。群臣从至。丞相<em class="r">陈平</em>、太尉<em class="r">周勃</em>、大将军<em class="r">陈武</em>、御史大夫<em class="r">张苍</em>、宗正<em class="r">刘郢</em>、<em class="r">朱虚侯刘章</em>、<em class="r">东牟侯刘兴居</em>、典客<em class="r">刘揭</em>皆再拜言曰：“子<em class="r">弘</em>等皆非<em class="r">孝惠帝</em>子，不当奉宗庙。臣谨请<em class="r">阴安侯</em>列侯<em class="r">顷王后</em>与<em class="r">琅邪王</em>、宗室、大臣、列侯、吏二千石议曰：‘大王<em class="r">高帝</em>长子，宜为<em class="r">高帝</em>嗣。’愿大王即天子位。”<em class="r">代王</em>曰：“奉<em class="r">高帝</em>宗庙，重事也。寡人不佞，不足以称宗庙。愿请<em class="r">楚王</em>计宜者，寡人不敢当。”群臣皆伏固请。<em class="r">代王</em>西乡让者三，南乡让者再。丞相<em class="r">平</em>等皆曰：“臣伏计之，大王奉<em class="r">高帝</em>宗庙最宜称，虽天下诸侯万民以为宜。臣等为宗庙社稷计，不敢忽。愿大王幸听臣等。臣谨奉天子玺符再拜上。”<em class="r">代王</em>曰：“宗室将相王列侯以为莫宜寡人，寡人不敢辞。”遂即天子位。</p>
<p>群臣以礼次侍。乃使太仆<em class="r">婴</em>与<em class="r">东牟侯兴居</em>清宫，奉天子法驾，迎于<em class="r">代邸</em>。皇帝即日夕入<em class="r">未央宫</em>。乃夜拜<em class="r">宋昌</em>为卫将军，镇抚南北军。以<em class="r">张武</em>为郎中令，行殿中。还坐前殿。于是夜下诏书曰：“间者诸<em class="r">吕</em>用事擅权，谋为大逆，欲以危<em class="r">刘氏</em>宗庙，赖将相列侯宗室大臣诛之，皆伏其辜。朕初即位，其赦天下，赐民爵一级，女子百户牛酒，酺五日。”</p>
<p><em class="r">孝文皇帝</em>元年十月庚戌，徙立故<em class="r">琅邪王泽</em>为<em class="r">燕王</em>。</p>
<p>辛亥，皇帝即阼，谒<em class="r">高庙</em>。右丞相<em class="r">平</em>徙为左丞相，太尉<em class="r">勃</em>为右丞相，大将军<em class="r">灌婴</em>为太尉。诸<em class="r">吕</em>所夺<em class="r">齐楚</em>故地，皆复与之。</p>
<p>壬子，遣车骑将军<em class="r">薄昭</em>迎皇太后于<em class="r">代</em>。皇帝曰：“<em class="r">吕产</em>自置为相国，<em class="r">吕禄</em>为上将军，擅矫遣<em class="r">灌将军婴</em>将兵击<em class="r">齐</em>，欲代<em class="r">刘氏</em>，<em class="r">婴</em>留<em class="r">荥阳</em>弗击，与诸侯合谋以诛<em class="r">吕氏</em>。<em class="r">吕产</em>欲为不善，丞相<em class="r">陈平</em>与太尉<em class="r">周勃</em>谋夺<em class="r">吕产</em>等军。<em class="r">朱虚侯刘章</em>首先捕<em class="r">吕产</em>等。太尉身率<em class="r">襄平侯通</em>持节承诏入北军。典客<em class="r">刘揭</em>身夺<em class="r">赵王吕禄</em>印。益封太尉<em class="r">勃</em>万户，赐金五千斤。丞相<em class="r">陈平</em>、<em class="r">灌将军婴</em>邑各三千户，金二千斤。<em class="r">朱虚侯刘章</em>、<em class="r">襄平侯通</em>、<em class="r">东牟侯刘兴居</em>邑各二千户，金千斤。封典客<em class="r">揭</em>为<em class="r">阳信侯</em>，赐金千斤。”</p>
<p>十二月，上曰：“法者，治之正也，所以禁暴而率善人也。今犯法已论，而使毋罪之父母妻子同产坐之，及为收帑，朕甚不取。其议之。”有司皆曰：“民不能自治，故为法以禁之。相坐坐收，所以累其心，使重犯法，所从来远矣。如故便。”上曰：“朕闻法正则民悫，罪当则民从。且夫牧民而导之善者，吏也。其既不能导，又以不正之法罪之，是反害于民为暴者也。何以禁之？朕未见其便，其孰计之。”有司皆曰：“陛下加大惠，德甚盛，非臣等所及也。请奉诏书，除收帑诸相坐律令。”</p>
<p>正月，有司言曰：“蚤建太子，所以尊宗庙。请立太子。”上曰：“朕既不德，上帝神明未歆享，天下人民未有嗛志。今纵不能博求天下贤圣有德之人而禅天下焉，而曰豫建太子，是重吾不德也。谓天下何？其安之。”有司曰：“豫建太子，所以重宗庙社稷，不忘天下也。”上曰：“<em class="r">楚王</em>，季父也，春秋高，阅天下之义理多矣，明于国家之大体。<em class="r">吴王</em>于朕，兄也，惠仁以好德。<em class="r">淮南王</em>，弟也，秉德以陪朕。岂为不豫哉！诸侯王宗室昆弟有功臣，多贤及有德义者，若举有德以陪朕之不能终，是社稷之灵，天下之福也。今不选举焉，而曰必子，人其以朕为忘贤有德者而专于子，非所以忧天下也。朕甚不取也。”有司皆固请曰：“古者<em class="r">殷周</em>有国，治安皆千馀岁，古之有天下者莫长焉，用此道也。立嗣必子，所从来远矣。<em class="r">高帝</em>亲率士大夫，始平天下，建诸侯，为帝者太祖。诸侯王及列侯始受国者皆亦为其国祖。子孙继嗣，世世弗绝，天下之大义也，故<em class="r">高帝</em>设之以抚海内。今释宜建而更选于诸侯及宗室，非<em class="r">高帝</em>之志也。更议不宜。子某最长，纯厚慈仁，请建以为太子。”上乃许之。因赐天下民当代父后者爵各一级。封将军<em class="r">薄昭</em>为<em class="r">轵侯</em>。</p>
<p>三月，有司请立皇后。<em class="r">薄太后</em>曰：“诸侯皆同姓，立太子母为皇后。”皇后姓<em class="r">窦氏</em>。上为立后故，赐天下鳏寡孤独穷困及年八十已上孤儿九岁已下布帛米肉各有数。上从<em class="r">代</em>来，初即位，施德惠天下，填抚诸侯四夷皆洽欢，乃循从<em class="r">代</em>来功臣。上曰：“方大臣之诛诸<em class="r">吕</em>迎朕，朕狐疑，皆止朕，唯中尉<em class="r">宋昌</em>劝朕，朕以得保奉宗庙。已尊<em class="r">昌</em>为卫将军，其封<em class="r">昌</em>为<em class="r">壮武侯</em>。诸从朕六人，官皆至九卿。”</p>
<p>上曰：“列侯从<em class="r">高帝</em>入<em class="r">蜀</em>、<em class="r">汉中</em>者六十八人皆益封各三百户，故吏二千石以上从<em class="r">高帝颍川</em>守<em class="r">尊</em>等十人食邑六百户，<em class="r">淮阳</em>守<em class="r">申徒嘉</em>等十人五百户，卫尉<em class="r">定</em>等十人四百户。封<em class="r">淮南王</em>舅父<em class="r">赵兼</em>为<em class="r">周阳侯</em>，<em class="r">齐王</em>舅父<em class="r">驷钧</em>为<em class="r">清郭侯</em>。”秋，封故<em class="r">常山</em>丞相<em class="r">蔡兼</em>为<em class="r">樊侯</em>。</p>
<p>人或说右丞相曰：“君本诛诸<em class="r">吕</em>，迎<em class="r">代王</em>，今又矜其功，受上赏，处尊位，祸且及身。”右丞相<em class="r">勃</em>乃谢病免罢，左丞相<em class="r">平</em>专为丞相。</p>
<p>二年十月，丞相<em class="r">平</em>卒，复以<em class="r">绛侯勃</em>为丞相。上曰：“朕闻古者诸侯建国千馀，各守其地，以时入贡，民不劳苦，上下欢欣，靡有遗德。今列侯多居<em class="r">长安</em>，邑远，吏卒给输费苦，而列侯亦无由教驯其民。其令列侯之国，为吏及诏所止者，遣太子。”</p>
<p>十一月晦，日有食之。十二月望，日又食。上曰：“朕闻之，天生蒸民，为之置君以养治之。人主不德，布政不均，则天示之以菑，以诫不治。乃十一月晦，日有食之，適见于天，菑孰大焉！朕获保宗庙，以微眇之身托于兆民君王之上，天下治乱，在朕一人，唯二三执政犹吾股肱也。朕下不能理育群生，上以累三光之明，其不德大矣。令至，其悉思朕之过失，及知见思之所不及，匄以告朕。及举贤良方正能直言极谏者，以匡朕之不逮。因各饬其任职，务省繇费以便民。朕既不能远德，故悯然念外人之有非，是以设备未息。今纵不能罢边屯戍，而又饬兵厚卫，其罢卫将军军。太仆见马遗财足，馀皆以给传置。”</p>
<p>正月，上曰：“农，天下之本，其开籍田，朕亲率耕，以给宗庙粢盛。”</p>
<p>三月，有司请立皇子为诸侯王。上曰：“<em class="r">赵幽王</em>幽死，朕甚怜之，已立其长子<em class="r">遂</em>为<em class="r">赵王</em>。<em class="r">遂</em>弟<em class="r">辟彊</em>及<em class="r">齐悼惠王</em>子<em class="r">朱虚侯章</em>、<em class="r">东牟侯兴居</em>有功，可王。”乃立<em class="r">赵幽王</em>少子<em class="r">辟彊</em>为<em class="r">河间王</em>，以<em class="r">齐</em>剧郡立<em class="r">朱虚侯</em>为<em class="r">城阳王</em>，立<em class="r">东牟侯</em>为<em class="r">济北王</em>，皇子<em class="r">武</em>为<em class="r">代王</em>，子<em class="r">参</em>为<em class="r">太原王</em>，子<em class="r">揖</em>为<em class="r">梁王</em>。</p>
<p>上曰：“古之治天下，朝有进善之旌，诽谤之木，所以通治道而来谏者。今法有诽谤妖言之罪，是使众臣不敢尽情，而上无由闻过失也。将何以来远方之贤良？其除之。民或祝诅上以相约结而后相谩，吏以为大逆，其有他言，而吏又以为诽谤。此细民之愚无知抵死，朕甚不取。自今以来，有犯此者勿听治。”</p>
<p>九月，初与郡国守相为铜虎符、竹使符。</p>
<p>三年十月丁酉晦，日有食之。十一月，上曰：“前日诏遣列侯之国，或辞未行。丞相朕之所重，其为朕率列侯之国。”<em class="r">绛侯勃</em>免丞相就国，以太尉<em class="r">颍阴侯婴</em>为丞相。罢太尉官，属丞相。四月，<em class="r">城阳王章</em>薨。<em class="r">淮南王长</em>与从者<em class="r">魏敬</em>杀<em class="r">辟阳侯审食其</em>。</p>
<p>五月，<em class="r">匈奴</em>入<em class="r">北地</em>，居<em class="r">河南</em>为寇。帝初幸<em class="r">甘泉</em>。六月，帝曰：“<em class="r">汉</em>与<em class="r">匈奴</em>约为昆弟，毋使害边境，所以输遗<em class="r">匈奴</em>甚厚。今右贤王离其国，将众居<em class="r">河南</em>降地，非常故，往来近塞，捕杀吏卒，驱保塞蛮夷，令不得居其故，陵轹边吏，入盗，甚敖无道，非约也。其发边吏骑八万五千诣<em class="r">高奴</em>，遣丞相<em class="r">颍阴侯灌婴</em>击<em class="r">匈奴</em>。”<em class="r">匈奴</em>去，发中尉材官属卫将军军<em class="r">长安</em>。</p>
<p>辛卯，帝自<em class="r">甘泉</em>之<em class="r">高奴</em>，因幸<em class="r">太原</em>，见故群臣，皆赐之。举功行赏，诸民里赐牛酒。复<em class="r">晋阳中都</em>民三岁。留游<em class="r">太原</em>十馀日。</p>
<p><em class="r">济北王兴居</em>闻帝之<em class="r">代</em>，欲往击<em class="r">胡</em>，乃反，发兵欲袭<em class="r">荥阳</em>。于是诏罢丞相兵，遣<em class="r">棘蒲侯陈武</em>为大将军，将十万往击之。<em class="r">祁侯贺</em>为将军，军<em class="r">荥阳</em>。七月辛亥，帝自<em class="r">太原</em>至<em class="r">长安</em>。乃诏有司曰：“<em class="r">济北王</em>背德反上，诖误吏民，为大逆。<em class="r">济北</em>吏民兵未至先自定，及以军地邑降者，皆赦之，复官爵。与王<em class="r">兴居</em>去来，亦赦之。”八月，破<em class="r">济北</em>军，虏其王。赦<em class="r">济北</em>诸吏民与王反者。</p>
<p>六年，有司言<em class="r">淮南王长</em>废先帝法，不听天子诏，居处毋度，出入拟于天子，擅为法令，与<em class="r">棘蒲侯</em>太子<em class="r">奇</em>谋反，遣人使<em class="r">闽越</em>及<em class="r">匈奴</em>，发其兵，欲以危宗庙社稷。群臣议，皆曰“<em class="r">长</em>当弃市”。帝不忍致法于王，赦其罪，废勿王。群臣请处王<em class="r">蜀严道</em>、<em class="r">邛邮</em>，帝许之。<em class="r">长</em>未到处所，行病死，上怜之。后十六年，追尊<em class="r">淮南王长</em>谥为<em class="r">厉王</em>，立其子三人为<em class="r">淮南王</em>、<em class="r">衡山王</em>、<em class="r">庐江王。</em></p>
<p>十三年夏，上曰：“盖闻天道祸自怨起而福繇德兴。百官之非，宜由朕躬。今秘祝之官移过于下，以彰吾之不德，朕甚不取。其除之。”</p>
<p>五月，<em class="r">齐</em>太仓令<em class="r">淳于公</em>有罪当刑，诏狱逮徙系<em class="r">长安</em>。太仓公无男，有女五人。太仓公将行会逮，骂其女曰：“生子不生男，有缓急非有益也！”其少女<em class="r">缇萦</em>自伤泣，乃随其父至<em class="r">长安</em>，上书曰：“妾父为吏，<em class="r">齐</em>中皆称其廉平，今坐法当刑。妾伤夫死者不可复生，刑者不可复属，虽复欲改过自新，其道无由也。妾愿没入为官婢，赎父刑罪，使得自新。”书奏天子，天子怜悲其意，乃下诏曰：“盖闻<em class="r">有虞氏</em>之时，画衣冠异章服以为僇，而民不犯。何则？至治也。今法有肉刑三，而奸不止，其咎安在？非乃朕德薄而教不明欤？吾甚自愧。故夫驯道不纯而愚民陷焉。《诗》曰‘恺悌君子，民之父母’。今人有过，教未施而刑加焉，或欲改行为善而道毋由也。朕甚怜之。夫刑至断支体，刻肌肤，终身不息，何其楚痛而不德也，岂称为民父母之意哉！其除肉刑。”</p>
<p>上曰：“农，天下之本，务莫大焉。今勤身从事而有租税之赋，是为本末者毋以异，其于劝农之道未备。其除田之租税。”</p>
<p>十四年冬，<em class="r">匈奴</em>谋入边为寇，攻<em class="r">朝</em>&lt;imgalt="char"class="kindle-cn-inline-character"src="Image00033.jpg"/&gt;<em class="r">塞</em>，杀<em class="r">北地</em>都尉<em class="r">卬</em>。上乃遣三将军军<em class="r">陇西</em>、<em class="r">北地</em>、<em class="r">上郡</em>，中尉<em class="r">周舍</em>为卫将军，郎中令<em class="r">张武</em>为车骑将军，军<em class="r">渭北</em>，车千乘，骑卒十万。帝亲自劳军，勒兵申教令，赐军吏卒。帝欲自将击<em class="r">匈奴</em>，群臣谏，皆不听。皇太后固要帝，帝乃止。于是以<em class="r">东阳侯张相如</em>为大将军，<em class="r">成侯赤</em>为内史，<em class="r">栾布</em>为将军，击<em class="r">匈奴</em>。<em class="r">匈奴</em>遁走。</p>
<p>春，上曰：“朕获执牺牲珪币以事上帝宗庙，十四年于今，历日绵长，以不敏不明而久抚临天下，朕甚自愧。其广增诸祀&lt;imgalt="char"class="kindle-cn-inline-character"src="Image00034.jpg"/&gt;场珪币。昔先王远施不求其报，望祀不祈其福，右贤左戚，先民后己，至明之极也。今吾闻祠官祝釐，皆归福朕躬，不为百姓，朕甚愧之。夫以朕不德，而躬享独美其福，百姓不与焉，是重吾不德。其令祠官致敬，毋有所祈。”</p>
<p>是时<em class="r">北平侯张苍</em>为丞相，方明律历。<em class="r">鲁</em>人<em class="r">公孙臣</em>上书陈终始传五德事，言方今土德时，土德应黄龙见，当改正朔服色制度。天子下其事与丞相议。丞相推以为今水德，始明正十月上黑事，以为其言非是，请罢之。</p>
<p>十五年，黄龙见<em class="r">成纪</em>，天子乃复召<em class="r">鲁公孙臣</em>，以为博士，申明土德事。于是上乃下诏曰：“有异物之神见于<em class="r">成纪</em>，无害于民，岁以有年。朕亲郊祀上帝诸神。礼官议，毋讳以劳朕。”有司礼官皆曰：“古者天子夏躬亲礼祀上帝于郊，故曰郊。”于是天子始幸<em class="r">雍</em>，郊见<em class="r">五帝</em>，以孟夏四月答礼焉。<em class="r">赵</em>人<em class="r">新垣平</em>以望气见，因说上设立<em class="r">渭阳</em>五庙。欲出<em class="r">周</em>鼎，当有玉英见。</p>
<p>十六年，上亲郊见<em class="r">渭阳五帝庙</em>，亦以夏答礼而尚赤。</p>
<p>十七年，得玉杯，刻曰“人主延寿”。于是天子始更为元年，令天下大酺。其岁，<em class="r">新垣平</em>事觉，夷三族。</p>
<p>后二年，上曰：“朕既不明，不能远德，是以使方外之国或不宁息。夫四荒之外不安其生，封畿之内勤劳不处，二者之咎，皆自于朕之德薄而不能远达也。间者累年，<em class="r">匈奴</em>并暴边境，多杀吏民，边臣兵吏又不能谕吾内志，以重吾不德也。夫久结难连兵，中外之国将何以自宁？今朕夙兴夜寐，勤劳天下，忧苦万民，为之怛惕不安，未尝一日忘于心，故遣使者冠盖相望，结轶于道，以谕朕意于单于。今单于反古之道，计社稷之安，便万民之利，亲与朕俱弃细过，偕之大道，结兄弟之义，以全天下元元之民。和亲已定，始于今年。”</p>
<p>后六年冬，<em class="r">匈奴</em>三万人入<em class="r">上郡</em>，三万人入<em class="r">云中</em>。以中大夫<em class="r">令勉</em>为车骑将军，军<em class="r">飞狐</em>；故<em class="r">楚</em>相<em class="r">苏意</em>为将军，军<em class="r">句注</em>；将军<em class="r">张武</em>屯<em class="r">北地</em>；<em class="r">河内</em>守<em class="r">周亚夫</em>为将军，居<em class="r">细柳</em>；宗正<em class="r">刘礼</em>为将军，居<em class="r">霸上</em>；<em class="r">祝兹侯</em>军<em class="r">棘门</em>：以备<em class="r">胡</em>。数月，<em class="r">胡</em>人去，亦罢。</p>
<p>天下旱，蝗。帝加惠：令诸侯毋入贡，弛山泽，减诸服御狗马，损郎吏员，发仓庾以振贫民，民得卖爵。</p>
<p><em class="r">孝文帝</em>从<em class="r">代</em>来，即位二十三年，宫室苑囿狗马服御无所增益，有不便，辄弛以利民。尝欲作露台，召匠计之，直百金。上曰：“百金中民十家之产，吾奉先帝宫室，常恐羞之，何以台为！”上常衣绨衣，所幸<em class="r">慎夫人</em>，令衣不得曳地，帏帐不得文绣，以示敦朴，为天下先。治<em class="r">霸陵</em>皆以瓦器，不得以金银铜锡为饰，不治坟，欲为省，毋烦民。<em class="r">南越王尉佗</em>自立为<em class="r">武帝</em>，然上召贵<em class="r">尉佗</em>兄弟，以德报之，<em class="r">佗</em>遂去帝称臣。与<em class="r">匈奴</em>和亲，<em class="r">匈奴</em>背约入盗，然令边备守，不发兵深入，恶烦苦百姓。<em class="r">吴王</em>诈病不朝，就赐几杖。群臣如<em class="r">袁盎</em>等称说虽切，常假借用之。群臣如<em class="r">张武</em>等受赂遗金钱，觉，上乃发御府金钱赐之，以愧其心，弗下吏。专务以德化民，是以海内殷富，兴于礼义。</p>
<p>后七年六月己亥，帝崩于<em class="r">未央宫</em>。遗诏曰：“朕闻盖天下万物之萌生，靡不有死。死者天地之理，物之自然者，奚可甚哀。当今之时，世咸嘉生而恶死，厚葬以破业，重服以伤生，吾甚不取。且朕既不德，无以佐百姓；今崩，又使重服久临，以离寒暑之数，哀人之父子，伤长幼之志，损其饮食，绝鬼神之祭祀，以重吾不德也，谓天下何！朕获保宗庙，以眇眇之身托于天下君王之上，二十有馀年矣。赖天地之灵，社稷之福，方内安宁，靡有兵革。朕既不敏，常畏过行，以羞先帝之遗德；维年之久长，惧于不终。今乃幸以天年，得复供养于<em class="r">高庙</em>，朕之不明与嘉之，其奚哀悲之有！其令天下吏民，令到出临三日，皆释服。毋禁取妇嫁女祠祀饮酒食肉者。自当给丧事服临者，皆无践。绖带无过三寸，毋布车及兵器，毋发民男女哭临宫殿。宫殿中当临者，皆以旦夕各十五举声，礼毕罢。非旦夕临时，禁毋得擅哭。已下，服大红十五日，小红十四日，纤七日，释服。佗不在令中者，皆以此令比率从事。布告天下，使明知朕意。<em class="r">霸陵</em>山川因其故，毋有所改。归夫人以下至少使。”令中尉<em class="r">亚夫</em>为车骑将军，属国<em class="r">悍</em>为将屯将军，郎中令<em class="r">武</em>为复土将军，发近县见卒万六千人，发内史卒万五千人，藏郭穿复土属将军<em class="r">武</em>。</p>
<p>乙巳，群臣皆顿首上尊号曰<em class="r">孝文皇帝</em>。</p>
<p>太子即位于<em class="r">高庙</em>。丁未，袭号曰皇帝。</p>
<p><em class="r">孝景皇帝</em>元年十月，制诏御史：“盖闻古者祖有功而宗有德，制礼乐各有由。闻歌者，所以发德也；舞者，所以明功也。<em class="r">高庙</em>酎，奏《武德》、《文始》、《五行》之舞。<em class="r">孝惠庙</em>酎，奏《文始》、《五行》之舞。<em class="r">孝文皇帝</em>临天下，通关梁，不异远方。除诽谤，去肉刑，赏赐长老，收恤孤独，以育群生。减嗜欲，不受献，不私其利也。罪人不帑，不诛无罪。除宫刑，出美人，重绝人之世。朕既不敏，不能识。此皆上古之所不及，而<em class="r">孝文皇帝</em>亲行之。德厚侔天地，利泽施四海，靡不获福焉。明象乎日月，而庙乐不称，朕甚惧焉。其为<em class="r">孝文皇帝庙</em>为《昭德》之舞，以明休德。然后祖宗之功德著于竹帛，施于万世，永永无穷，朕甚嘉之。其与丞相、列侯、中二千石、礼官具为礼仪奏。”丞相臣<em class="r">嘉</em>等言：“陛下永思孝道，立《昭德》之舞以明<em class="r">孝文皇帝</em>之盛德，皆臣<em class="r">嘉</em>等愚所不及。臣谨议：世功莫大于<em class="r">高皇帝</em>，德莫盛于<em class="r">孝文皇帝</em>，<em class="r">高皇庙</em>宜为帝者太祖之庙，<em class="r">孝文皇帝庙</em>宜为帝者太宗之庙。天子宜世世献祖宗之庙。郡国诸侯宜各为<em class="r">孝文皇帝</em>立太宗之庙。诸侯王列侯使者侍祠天子，岁献祖宗之庙。请著之竹帛，宣布天下。”制曰：“可。”</p>
<p><em class="r">太史公</em>曰：<em class="r">孔子</em>言“必世然后仁。善人之治国百年，亦可以胜残去杀”。诚哉是言！<em class="r">汉</em>兴，至<em class="r">孝文</em>四十有馀载，德至盛也。廪廪乡改正服封禅矣，谦让未成于今。呜呼，岂不仁哉！</p>
		</div>
	</div>
</main>

</body>
</html>
