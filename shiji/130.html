<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="mwh">
	<title>Welcome to mwh.xyz</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>
<style type="text/css">
	body {
		background-color: #F6F6F6;
	}

	p {
		font-size: 1.3rem;
		font-family: monospace;
		color: #000;
	}

	em.r {
		border-bottom: 1px solid #000;
		font-style: normal;
		font-family: sans-serif;
		font-weight: 400;
		font-size: 105%;

		padding-left: 1px;
		padding-right: 1px;
	}

	em.d {
		border-bottom: 1px solid #000;
		font-weight: 400;
		padding-left: 1px;
		padding-right: 1px;
		font-style: italic;
	}


	sup:before {
		content: "（";
	}

	sup:before {
		content: "（";
	}

	sup {
		top: -1.3em;
		color: #666;
		font-size: .5em;
	}

	.p-notes {
		font-size: 0.9em;
		color: #555;
	}

	ruby rt {
		font-family: -apple-system, BlinkMacSystemFont, "Segoe UI", Helvetica, Arial, sans-serif, "Apple Color Emoji", "Segoe UI Emoji";
	}

	blockquote {
		padding: 0 2em 0 2em;
	}

	blockquote * {
		font-size: 98%;
	}
</style>
<body>

<main role="main" class="flex-shrink-0">
	<div class="container-lg">
		<h1>1711682267</h1>
		<div class="content">
			<p>昔在<em class="r"><ruby>颛<rt>zhuān</rt></ruby><ruby>顼<rt>xū</rt></ruby></em>，命南正<em class="r">重</em>以司天<sup class="p-note-ref">1</sup>，北正<em class="r">黎</em>以司地<sup class="p-note-ref">2</sup>。<em class="r">唐虞</em>之际，绍<em class="r">重黎</em>之后<sup class="p-note-ref">3</sup>，使复典之，至于<em class="r">夏商</em>，故<em class="r">重黎氏</em>世序天地。其在<em class="r">周</em>，<em class="r">程伯休甫</em>其后也。当<em class="r">周宣王</em>时，失其守而为<em class="r">司马氏</em>。<em class="r">司马氏</em>世典<em class="r">周</em>史<sup class="p-note-ref">4</sup>。<em class="r">惠襄</em>之间，<em class="r">司马氏</em>去<em class="r">周</em>适<em class="r">晋</em><sup class="p-note-ref">5</sup> 。<em class="r">晋</em>中军<em class="r">随会</em>奔<em class="r">秦</em>，而<em class="r">司马氏</em>入<em class="d">少梁</em>。</p>
<div class="p-notes">
<ol>
<li>南正：传说中官名。重：人名。</li>
<li>北正：传说中官名。黎：人名。</li>
<li>绍：继承。</li>
<li>典：掌管。</li>
<li>去：离开。适：到……去。</li>
</ol>
</div>
<p>自<em class="r">司马氏</em>去<em class="r">周</em>适<em class="r">晋</em>，分散，或在<em class="r">卫</em>，或在<em class="r">赵</em>，或在<em class="r">秦</em>。其在<em class="r">卫</em>者，相<em class="r">中山</em>。在<em class="r">赵</em>者，以传剑论显<sup class="p-note-ref">1</sup>，<em class="r">蒯聩</em>其后也。在<em class="r">秦</em>者名<em class="r">错</em>，与<em class="r">张仪</em>争论<sup class="p-note-ref">2</sup>，于是<em class="r">惠王</em>使<em class="r">错</em>将伐<em class="r">蜀</em>，遂拔，因而守之。<em class="r">错</em>孙<em class="r">靳</em>，事<em class="r">武安君白起</em>。而<em class="r">少梁</em>更名曰<em class="r">夏阳</em>。<em class="r">靳</em>与<em class="r">武安君</em>阬<em class="r">赵长平</em>军<sup class="p-note-ref">3</sup>，还而与之俱赐死<em class="r">杜邮</em>，葬于<em class="r">华池</em>。<em class="r">靳</em>孙<em class="r">昌</em>，<em class="r">昌</em>为<em class="r">秦</em>主铁官，当<em class="r">始皇</em>之时。<em class="r">蒯聩</em>玄孙<em class="r">卬</em>为<em class="r">武信君</em>将而徇<em class="r">朝歌</em>。诸侯之相王<sup class="p-note-ref">4</sup>，王<em class="r">卬</em>于<em class="r">殷</em><sup class="p-note-ref">5</sup> 。<em class="r">汉</em>之伐<em class="r">楚</em>，<em class="r">卬</em>归<em class="r">汉</em>，以其地为<em class="r">河内郡</em>。<em class="r">昌</em>生<em class="r">无泽</em>，<em class="r">无泽</em>为<em class="r">汉</em>市长。<em class="r">无泽</em>生<em class="r">喜</em>，<em class="r">喜</em>为五大夫，卒，皆葬<em class="r">高门</em>。<em class="r">喜</em>生<em class="r">谈</em>，<em class="r">谈</em>为太史公。</p>
<div class="p-notes">
<ol>
<li>此句意思是说，以传授剑术理论而显扬名声。剑论，剑术之论。显，显扬，显贵。</li>
<li>据卷七十《张仪列传》载，在伐蜀伐韩先后问题上，司马错主张伐蜀，张仪主张伐韩，秦惠王采纳了司马错的意见。</li>
<li>事在秦昭王四十七年（前260）。秦赵战于长平，赵将赵括指挥失当，使赵军四十余万被俘活埋。详见卷七十三《白起王剪列传》。阬，活埋。</li>
<li>相王：相互尊称为王。</li>
<li>使卬在殷地称王。</li>
</ol>
</div>
<p><em class="r">太史公</em>学天官于<em class="r">唐都</em>，受《易》于<em class="r">杨何</em>，习道论于<em class="r">黄子</em>。<em class="r">太史公</em>仕于<em class="r">建元元封</em>之间，愍学者之不达其意而师悖，乃论六家之要指曰：</p>
<blockquote>
<p>《易大传》：“天下一致而百虑，同归而殊涂。”夫<em class="r">阴阳</em>、<em class="r">儒</em>、<em class="r">墨</em>、<em class="r">名</em>、<em class="r">法</em>、<em class="r">道德</em>，此务为治者也，直所从言之异路，有省不省耳。尝窃观<em class="r">阴阳</em>之术，大祥而众忌讳，使人拘而多所畏；然其序四时之大顺，不可失也。<em class="r">儒者</em>博而寡要，劳而少功，是以其事难尽从；然其序君臣父子之礼，列夫妇长幼之别，不可易也。<em class="r">墨者</em>俭而难遵，是以其事不可遍循；然其强本节用，不可废也。<em class="r">法家</em>严而少恩；然其正君臣上下之分，不可改矣。<em class="r">名家</em>使人俭而善失真；然其正名实，不可不察也。<em class="r">道家</em>使人精神专一，动合无形，赡足万物。其为术也，因<em class="r">阴阳</em>之大顺，采<em class="r">儒墨</em>之善，撮<em class="r">名法</em>之要，与时迁移，应物变化，立俗施事，无所不宜，指约而易操，事少而功多。<em class="r">儒者</em>则不然。以为人主天下之仪表也，主倡而臣和，主先而臣随。如此则主劳而臣逸。至于大道之要，去健羡，绌聪明，释此而任术。夫神大用则竭，形大劳则敝。形神骚动，欲与天地长久， 非所闻也。</p>
</blockquote>
<blockquote>
<p>夫<em class="r">阴阳</em>四时、八位、十二度、二十四节各有教令，顺之者昌，逆之者不死则亡。未必然也，故曰“使人拘而多畏”。夫春生夏长，秋收冬藏，此天道之大经也，弗顺则无以为天下纲纪，故日“四时之大顺，不可失也”。</p>
</blockquote>
<blockquote>
<p>夫<em class="r">儒者</em>以六艺 为法。六艺 经传以千万数，累世不能通其学，当年不能究其礼，故曰“博而寡要，劳而少功”。若夫列君臣父子之礼，序夫妇长幼之别，虽百家弗能易也。</p>
</blockquote>
<blockquote>
<p><em class="r">墨者</em>亦尚<em class="r">尧舜</em>道，言其德行曰：“堂高三尺，土阶三等，茅茨不剪，采椽不刮。食土簋，啜土刑，粝粱之食，藜藿之羹。夏日葛衣，冬日鹿裘。”其送死，桐棺三寸，举音不尽其哀。教丧礼，必以此为万民之率。使天下法若此，则尊卑无别也。夫世异时移，事业不必同，故曰“俭而难遵”。要曰强本节用，则人给家足之道也。此<em class="r">墨子</em>之所长，虽百家弗能废也。</p>
</blockquote>
<blockquote>
<p><em class="r">法家</em>不别亲疏，不殊贵贱，一断于法，则亲亲尊尊之恩绝矣。可以行一时之计，而不可长用也，故曰“严而少恩”。若尊主卑臣，明分职不得相逾越，虽百家弗能改也。</p>
</blockquote>
<blockquote>
<p><em class="r">名家</em>苛察缴绕，使人不得反其意，专决于名而失人情，故曰“使人俭而善失真”。若夫控名责实，参伍不失，此不可不察也。</p>
</blockquote>
<blockquote>
<p><em class="r">道家</em>无为，又曰无不为，其实易行，其辞难知。其术以虚无为本，以因循为用。无成埶，无常形，故能究万物之情。不为物先，不为物后，故能为万物主。有法无法，因时为业；有度无度，因物与合。故曰“圣人不朽，时变是守。虚者道之常也，因者君之纲”也。群臣并至，使各自明也。其实中其声者谓之端，实不中其声者谓之窾。窾言不听，奸乃不生，贤不肖自分，白黑乃形。在所欲用耳，何事不成。乃合大道，混混冥冥。光燿天下，复反无名。凡人所生者神也，所托者形也。神大用则竭，形大劳则敝，形神离则死。死者不可复生，离者不可复反，故圣人重之。由是观之，神者生之本也，形者生之具也。不先定其神形，而曰“我有以治天下”，何由哉？</p>
</blockquote>
<p><em class="r">太史公</em>既掌天官，不治民。有子曰<em class="r">迁</em>。</p>
<p><em class="r">迁</em>生<em class="r">龙门</em>，耕牧<em class="r">河</em>山之阳。年十岁则诵古文。二十而南游<em class="r">江</em>、<em class="r">淮</em>，上<em class="r">会稽</em>，探<em class="r">禹穴</em>，窥<em class="r">九疑</em>，浮于<em class="r">沅</em>、<em class="r">湘</em>；北涉<em class="r">汶</em>、<em class="r">泗</em>，讲业<em class="r">齐</em>、<em class="r">鲁</em>之都，观<em class="r">孔子</em>之 遗风，乡射<em class="r">邹</em>、<em class="r">峄</em>；厄困<em class="r">鄱</em>、<em class="r">薛</em>、<em class="r">彭城</em>，过<em class="r">梁</em>、<em class="r">楚</em>以归。于是<em class="r">迁</em>仕为郎中，奉使西征<em class="r">巴</em>、<em class="r">蜀</em>以南，南略<em class="r">邛</em>、<em class="r">笮</em>、<em class="r">昆明</em>，还报命。</p>
<p>是岁天子始建<em class="r">汉家</em>之封，而<em class="r">太史公</em>留滞<em class="r">周南</em>，不得与从事，故发愤且卒。而子<em class="r">迁</em>适使反，见父于<em class="r">河洛</em>之间。<em class="r">太史公</em>执<em class="r">迁</em>手而泣曰：“余先<em class="r">周室</em>之太史也。自上世尝显功名于<em class="r">虞夏</em>，典天官事。后世中衰，绝于予乎？汝复为太史，则续吾祖矣。今天子接千岁之统，封<em class="r">泰山</em>，而余不得从行，是命也夫，命也夫！余死，汝必为太史；为太史，无忘吾所欲论著矣。且夫孝始于事亲，中于事君，终于立身。扬名于后世，以显父母，此孝之大者。夫天下称诵<em class="r">周公</em>，言其能论歌<em class="r">文武</em>之德，宣<em class="r">周邵</em>之风，达<em class="r">太王王季</em>之思虑，爰及<em class="r">公刘</em>，以尊<em class="r">后稷</em>也。<em class="r">幽厉</em>之后，王道缺，礼乐衰，<em class="r">孔子</em>修旧起废，论诗书 ，作春秋 ，则学者至今则之。自获麟以来四百有馀岁，而诸侯相兼，史记放绝。今<em class="r">汉</em>兴，海内一统，明主贤君忠臣死义之士，余为太史而弗论载，废天下之史文，余甚惧焉，汝其念哉！”<em class="r">迁</em>俯首流涕曰：“小子不敏，请悉论先人所次旧闻，弗敢阙。”</p>
<p>卒三岁而<em class="r">迁</em>为太史令，䌷史记石室金匮之书。五年而当<em class="r">太初</em>元年，十一月甲子朔旦冬至，天历始改，建于明堂，诸神受纪。</p>
<p><em class="r">太史公</em>曰：“先人有言：‘自<em class="r">周公</em>卒五百岁而有<em class="r">孔子</em>。<em class="r">孔子</em>卒后至于今五百岁，有能绍明世，正易传 ，继春秋 ，本诗书礼乐 之际？’意在斯乎！意在斯乎！小子何敢让焉。”</p>
<p>上大夫<em class="r">壶遂</em>曰：“昔<em class="r">孔子</em>何为而作春秋 哉？”<em class="r">太史公</em>曰：“余闻<em class="r">董生</em>曰：‘<em class="r">周</em>道衰废，<em class="r">孔子</em>为<em class="r">鲁</em>司寇，诸侯害之，大夫壅之。<em class="r">孔子</em>知言之不用，道之不行也，是非二百四十二年之中，以为天下仪表，贬天子，退诸侯，讨大夫，以达王事而已矣。’子曰：‘我欲载之空言，不如见之于行事之深切著明也。’夫春秋 ，上明<em class="r">三王</em>之道，下辨人事之纪，别嫌疑，明是非，定犹豫，善善恶恶，贤贤贱不肖，存亡国，继绝世，补敝起废，王道之大者也。易 著天地阴阳四时五行，故长于变；礼 经纪人伦，故长于行；书 记先王之事，故长于政；诗 记山川谿谷禽兽草木牝牡雌雄，故长于风；乐 乐所以立，故长于和；春秋 辩是非，故长于治人。是故礼 以节人，乐 以发和，书 以道事，诗 以达意，易 以道化，春秋 以道义。拨乱世反之正，莫近于春秋 。春秋 文成数万，其指数千。万物之散聚皆在春秋 。春秋 之中，弑君三十六，亡国五十二，诸侯奔走不得保其社稷者不可胜数。察其所以，皆失其本已。故易 曰‘失之豪厘，差以千里’。故曰‘臣弑君，子弑父，非一旦一夕之故也，其渐久 矣’。故有国者不可以不知春秋 ，前有谗而弗见，后有贼而不知。为人臣者不可以不知春秋 ，守经事而不知其宜，遭变事而不知其权。为人君父而不通于春秋 之义者，必蒙首恶之名。为人臣子而不通于春秋 之义者，必陷篡弑之诛，死罪之名。其实皆以为善，为之不知其义，被之空言而不敢辞。夫不通礼义之旨，至于君不君，臣不臣，父不父，子不子。夫君不君则犯，臣不臣则诛，父不父则无道，子不子则不孝。此四行者，天下之大过也。以天下之大过予之，则受而弗敢辞。故春秋 者，礼义之大宗也。夫礼禁未然之前，法施已然之后；法之所为用者易见，而礼之所为禁者难知。”</p>
<p><em class="r">壶遂</em>曰：“<em class="r">孔子</em>之时，上无明君，下不得任用，故作春秋 ，垂空文以断礼义，当一王之法。今夫子上遇明天子，下得守职，万事既具，咸各序其宜，夫子所论，欲以何明？”</p>
<p><em class="r">太史公</em>曰：“唯唯，否否，不然。余闻之先人曰：‘<em class="r">伏羲</em>至纯厚，作易八卦 。<em class="r">尧舜</em>之盛，尚书 载之，礼乐作焉。<em class="r">汤武</em>之隆，诗人歌之。春秋 采善贬恶，推<em class="r">三代</em>之德，褒<em class="r">周室</em>，非独刺讥而已也。’<em class="r">汉</em>兴以来，至明天子，获符瑞，封禅，改正朔，易服色，受命于穆清，泽流罔极，海外殊俗，重译款塞，请来献见者，不可胜道。臣下百官力诵圣德，犹不能宣尽其意。且士贤能而不用，有国者之耻，；主上明圣而德不布闻，有司之过也。且余尝掌其官，废明圣盛德不载，灭功臣世家贤大夫之业不述，堕先人所言，罪莫大焉。余所谓述故事，整齐其世传，非所谓作也，而君比之于春秋 ，谬矣。”</p>
<p>于是论次其文。七年而<em class="r">太史公</em>遭<em class="r">李陵</em>之祸，幽于缧绁。乃喟然而叹曰：“是余之罪也夫？是余之罪也夫！身毁不用矣。”退而深惟曰：“夫诗书 隐约者，欲遂其志之思也。昔<em class="r">西伯</em>拘<em class="r">羑里</em>，演周易 ；<em class="r">孔子</em>厄<em class="r">陈蔡</em>，作春秋 ；<em class="r">屈原</em>放逐，著离骚 ；<em class="r">左丘</em>失明，厥有国语 ；<em class="r">孙子</em>膑脚，而论兵法；<em class="r">不韦</em>迁<em class="r">蜀</em>，世传吕览 ；<em class="r">韩非</em>囚<em class="r">秦</em>，说难 、孤愤 ；诗 三百篇，大抵贤圣发愤之所为作也。此人皆意有所郁结，不得通其道也，故述往事，思来者。”于是卒述<em class="r">陶唐</em>以来，至于麟止，自<em class="r">黄帝</em>始。</p>
<hr />
<p>维昔<em class="r">黄帝</em>，法天则地，四圣遵序，各成法度；<em class="r">唐尧</em>逊位，<em class="r">虞舜</em>不台；厥美帝功，万世载之。作五帝本纪 第一。</p>
<p>维<em class="r">禹</em>之功，九州攸同，光<em class="r">唐虞</em>际，德流苗裔；<em class="r">夏桀</em>淫骄，乃放<em class="r">鸣条</em>。作夏本纪 第二。</p>
<p>维<em class="r">契</em>作<em class="r">商</em>，爰及<em class="r">成汤</em>；<em class="r">太甲</em>居<em class="r">桐</em>，德盛阿衡；<em class="r">武丁</em>得<em class="r">说</em>，乃称<em class="r">高宗</em>；<em class="r">帝辛</em>湛湎，诸侯不享。作殷本纪 第三。</p>
<p>维<em class="r">弃</em>作稷，德盛<em class="r">西伯</em>；<em class="r">武王牧野</em>，实抚天下；<em class="r">幽厉</em>昏乱，既丧<em class="r">酆镐</em>；陵迟 <em class="r">至赧</em>，<em class="r">洛邑</em>不祀。作周本纪 第四。</p>
<p>维<em class="r">秦</em>之先，<em class="r">伯翳</em>佐<em class="r">禹</em>；<em class="r">穆公</em>思义，悼<em class="r">豪</em>之旅；以人为殉，诗歌黄鸟 ；<em class="r">昭襄</em>业帝。作秦本纪 第五。</p>
<p><em class="r">始皇</em>既立，并兼六国，销锋铸 ，维偃干革，尊号称帝，矜武任力；<em class="r">二世</em>受运，<em class="r">子婴</em>降虏。作始皇本纪 第六。</p>
<p><em class="r">秦</em>失其道，豪桀并扰；<em class="r">项梁</em>业之，<em class="r">子羽</em>接之；杀<em class="r">庆</em>救<em class="r">赵</em>，诸侯立之；诛<em class="r">婴</em>背<em class="r">怀</em>，天下非之。作项羽本纪 第七。</p>
<p><em class="r">子羽</em>暴虐，<em class="r">汉</em>行功德；愤发<em class="r">蜀汉</em>，还定<em class="r">三秦</em>；诛<em class="r">籍</em>业帝，天下惟宁，改制易俗。作高祖本纪 第八。</p>
<p><em class="r">惠</em>之早 ，诸<em class="r">吕</em>不台；崇强<em class="r">禄</em>、<em class="r">产</em>，诸侯谋之；杀<em class="r">隐</em>幽<em class="r">友</em>，大臣洞疑，遂及宗祸。作吕太后本纪 第九。</p>
<p><em class="r">汉</em>既初兴，继嗣不明，迎王践祚，天下归心；蠲除肉刑，开通关梁，广恩博施，厥称<em class="r">太宗</em>。作孝文本纪 第十。</p>
<p>诸侯骄恣，<em class="r">吴</em>首为乱，京师行诛，七国伏辜，天下翕然，大安殷富。作孝景本纪 第十一。</p>
<p><em class="r">汉</em>兴五世，隆在<em class="r">建元</em>，外攘夷狄，内修法度，封禅，改正朔，易服色。作今上本纪 第十二。</p>
<p>维<em class="r">三代</em>尚矣，年纪不可考，盖取之谱牒旧闻，本于兹，于是略推，作三代世表 第一。</p>
<p><em class="r">幽厉</em>之后，<em class="r">周室</em>衰微，诸侯专政，春秋 有所不纪；而谱牒经略，<em class="r">五霸</em>更盛衰，欲睹<em class="r">周</em>世相先后之意，作十二诸侯年表 第二。</p>
<p><em class="r">春秋</em>之后，陪臣秉政，强国相王；以至于<em class="r">秦</em>，卒并诸<em class="r">夏</em>，灭封地，擅其号。作六国年表 第三。</p>
<p><em class="r">秦</em>既暴虐，<em class="r">楚</em>人发难，<em class="r">项氏</em>遂乱，<em class="r">汉</em>乃扶义征伐；八年之间，天下三嬗，事繁变众，故详著秦楚之际月表 第四。</p>
<p><em class="r">汉</em>兴已来，至于<em class="r">太初</em>百年，诸侯废立分削，谱纪不明，有司靡踵，强弱之原云以世。作汉兴已来诸侯年表 第五。</p>
<p>维<em class="r">高祖</em>元功，辅臣股肱，剖符而爵，泽流苗裔，忘其昭穆，或杀身陨国。作高祖功臣侯者年表 第六。</p>
<p><em class="r">惠景</em>之间，维申功臣宗属爵邑，作惠景间侯者年表 第七。</p>
<p>北讨强<em class="r">胡</em>，南诛劲<em class="r">越</em>，征伐夷蛮，武功爰列。作建元以来侯者年表 第八。</p>
<p><em class="r">诸侯</em>既强，七国为从，子弟众多，无爵封邑，推恩行义，其势销弱，德归 京师。作王子侯者年表 第九。</p>
<p>国有贤相良将，民之师表也。维见<em class="r">汉</em>兴以来将相名臣年表，贤者记其治，不贤者彰其事。作汉兴以来将相名臣年表 第十。</p>
<p>维<em class="r">三代</em>之礼，所损益各殊务，然要以近性情，通王道，故礼因人质为之节文，略协古今之变。作礼书 第一。</p>
<p>乐者，所以移风易俗也。自雅颂 声兴，则已好郑卫 之音，郑卫 之音所从来久矣。人情之所感，远俗则怀。比乐书 以述来古，作乐书 第二。</p>
<p>非兵不强，非德不昌，<em class="r">黄帝</em>、<em class="r">汤</em>、<em class="r">武</em>以兴，<em class="r">桀</em>、<em class="r">纣</em>、<em class="r">二世</em>以崩，可不慎欤？司马法 所从来尚矣，<em class="r">太公</em>、<em class="r">孙</em>、<em class="r">吴</em>、<em class="r">王子</em>能绍而明之，切近世，极人变。作律书 第三。</p>
<p>律居阴而治阳，历居阳而治阴，律历更相治，间不容翲忽。五家之文怫异，维<em class="r">太初</em>之元论。作历书 第四。</p>
<p>星气之书，多杂机祥，不经；推其文，考其应，不殊。比集论其行事，验于轨度以次，作天官书 第五。</p>
<p>受命而王，封禅之符罕用，用则万灵罔不禋祀。追本诸神名山大川礼，作封禅书 第六。</p>
<p>维<em class="r">禹</em>浚川，九州攸宁；爰及<em class="r">宣防</em>，决渎通沟。作河渠书 第七。</p>
<p>维币之行，以通农商；其极则玩巧，并兼兹殖，争于机利，去本趋末。作平准书 以观事变，第八。</p>
<p><em class="r">太伯</em>避<em class="r">历</em>，<em class="r">江</em>蛮是适；<em class="r">文武</em>攸兴，<em class="r">古公</em>王迹。<em class="r">阖庐</em>弑<em class="r">僚</em>，宾服<em class="r">荆楚</em>；<em class="r">夫差</em>克<em class="r">齐</em>，<em class="r">子胥</em>鸱夷；信<em class="r">嚭</em>亲<em class="r">越</em>，<em class="r">吴国</em>既灭。嘉<em class="r">伯</em>之让，作吴世家 第一。</p>
<p><em class="r">申</em>、<em class="r">吕</em>肖矣，<em class="r">尚父</em>侧微，卒归<em class="r">西伯</em>，<em class="r">文武</em>是师；功冠群公，缪权于幽；番番黄发，爰飨<em class="r">营丘</em>。不背<em class="r">柯</em>盟，<em class="r">桓公</em>以昌，九合诸侯，霸功显彰。<em class="r">田阚</em>争宠，<em class="r">姜姓</em>解亡。嘉<em class="r">父</em>之谋，作齐太公世家 第二。</p>
<p>依之违之，<em class="r">周公</em>绥之；愤发文德，天下和之；辅翼<em class="r">成王</em>，诸侯宗<em class="r">周</em>。<em class="r">隐桓</em>之际，是独何哉？<em class="r">三桓</em>争强，<em class="r">鲁</em>乃不昌。嘉<em class="r">旦</em>金縢 ，作周公世家 第三。</p>
<p><em class="r">武王</em>克<em class="r">纣</em>，天下未协而崩。<em class="r">成王</em>既幼，<em class="r">管蔡</em>疑之，<em class="r">淮夷</em>叛之，于是<em class="r">召公</em>率德，安集王室，以宁东土。<em class="r">燕哙</em>之禅，乃成祸乱。嘉甘棠 之诗，作燕世家 第四。</p>
<p><em class="r">管蔡</em>相<em class="r">武庚</em>，将宁旧<em class="r">商</em>；及<em class="r">旦</em>摄政，二叔不飨；杀<em class="r">鲜</em>放<em class="r">度</em>，<em class="r">周公</em>为盟；<em class="r">大任</em>十子，<em class="r">周</em>以宗强。嘉<em class="r">仲</em>悔过，作管蔡世家 第五。</p>
<p>王后不绝，<em class="r">舜禹</em>是说；维德休明，苗裔蒙烈。百世享祀，爰<em class="r">周陈杞</em>，<em class="r">楚</em>实灭之。<em class="r">齐田</em>既起，<em class="r">舜</em>何人哉？作陈杞世家 第六。</p>
<p>收<em class="r">殷</em>馀民，<em class="r">叔</em>封始邑，申以<em class="r">商</em>乱，酒材 是告，及<em class="r">朔</em>之生，<em class="r">卫顷</em>不宁；<em class="r">南子</em>恶<em class="r">蒯聩</em>，子父易名。<em class="r">周</em>德卑微，战国既强，<em class="r">卫</em>以小弱，<em class="r">角</em>独后亡。嘉彼康诰 ，作卫世家 第七。</p>
<p>嗟<em class="r">箕子</em>乎！嗟<em class="r">箕子</em>乎！正言不用，乃反为奴。<em class="r">武庚</em>既死，<em class="r">周</em>封<em class="r">微子</em>。<em class="r">襄公</em>伤于<em class="r">泓</em>，君子孰称。<em class="r">景公</em>谦德，<em class="r">荧惑</em>退行。<em class="r">剔成</em>暴虐，<em class="r">宋</em>乃灭亡。嘉<em class="r">微子</em>问太师，作宋世家 第八。</p>
<p><em class="r">武王</em>既崩，<em class="r">叔虞</em>邑<em class="r">唐</em>。君子讥名，卒灭<em class="r">武公</em>。<em class="r">骊姬</em>之爱，乱者五世；<em class="r">重耳</em>不得意，乃能成霸。六卿专权，<em class="r">晋国</em>以秏。嘉<em class="r">文公</em>锡珪鬯，作晋世家 第九。</p>
<p><em class="r">重黎</em>业之，<em class="r">吴回</em>接之；<em class="r">殷</em>之季世，<em class="r">粥子</em>牒之。<em class="r">周</em>用<em class="r">熊绎</em>，<em class="r">熊渠</em>是续。<em class="r">庄王</em>之贤，乃复国<em class="r">陈</em>；既赦<em class="r">郑伯</em>，班师<em class="r">华元</em>。<em class="r">怀王</em>客死，<em class="r">兰</em>咎<em class="r">屈原</em>；好谀信谗，<em class="r">楚</em>并于<em class="r">秦</em>。嘉<em class="r">庄王</em>之义，作楚世家 第十。</p>
<p><em class="r">少康</em>之子，实宾<em class="r">南海</em>，文身断发，鼋 与处，既守<em class="r">封禺</em>，奉<em class="r">禹</em>之祀。<em class="r">句践</em>困彼，乃用<em class="r">種</em>、<em class="r">蠡</em>。嘉<em class="r">句践</em>夷蛮能修其德，灭强<em class="r">吴</em>以尊<em class="r">周室</em>，作越王句践世家 第十一。</p>
<p><em class="r">桓公</em>之东，太史是庸。及侵<em class="r">周</em>禾，王人是议。<em class="r">祭仲</em>要盟，<em class="r">郑</em>久不昌。<em class="r">子产</em>之仁，绍世称贤。<em class="r">三晋</em>侵伐，<em class="r">郑</em>纳于<em class="r">韩</em>。嘉<em class="r">厉公</em>纳<em class="r">惠王</em>，作郑世家 第十二。</p>
<p>维骥 耳，乃章<em class="r">造父</em>。<em class="r">赵夙</em>事<em class="r">献</em>，<em class="r">衰</em>续厥绪。佐<em class="r">文</em>尊王，卒为<em class="r">晋</em>辅。<em class="r">襄子</em>困辱，乃禽<em class="r">智伯</em>。主父 生缚，饿死探爵。<em class="r">王迁</em>辟淫，良将是斥。嘉<em class="r">鞅</em>讨<em class="r">周</em>乱，作赵世家 第十三。</p>
<p><em class="r">毕万</em>爵<em class="r">魏</em>，卜人知之，及<em class="r">绛</em>戮<em class="r">干</em>，<em class="r">戎翟</em>和之。<em class="r">文侯</em>慕义，<em class="r">子夏</em>师之。<em class="r">惠王</em>自矜，<em class="r">齐秦</em>攻之。既疑<em class="r">信陵</em>，诸侯罢之。卒亡<em class="r">大梁</em>，<em class="r">王假</em>厮之。嘉<em class="r">武</em>佐<em class="r">晋文</em>申霸道，作魏世家 第十四。</p>
<p><em class="r">韩厥</em>阴德，<em class="r">赵武</em>攸兴。绍绝立废，<em class="r">晋</em>人宗之。<em class="r">昭侯</em>显列，<em class="r">申子</em>庸之。疑<em class="r">非</em>不信，<em class="r">秦</em>人袭之。嘉<em class="r">厥</em>辅<em class="r">晋</em>匡<em class="r">周</em>天子之赋，作韩世家 第十五。</p>
<p><em class="r">完子</em>避难，适<em class="r">齐</em>为援，阴施五世，<em class="r">齐</em>人歌之。<em class="r">成子</em>得政，<em class="r">田和</em>为侯。<em class="r">王建</em>动心，乃迁于<em class="r">共</em>。嘉<em class="r">威</em>、<em class="r">宣</em>能拨浊世而独宗<em class="r">周</em>，作田敬仲完世家 第十六。</p>
<p><em class="r">周室</em>既衰，诸侯恣行。<em class="r">仲尼</em>悼礼废乐崩，追修经术，以达王道，匡乱世反之于正，见其文辞，为天下制仪法，垂六艺 之统纪于后世。作孔子世家 第十七。</p>
<p><em class="r">桀</em>、<em class="r">纣</em>失其道而<em class="r">汤</em>、<em class="r">武</em>作，<em class="r">周</em>失其道而春秋 作。<em class="r">秦</em>失其政，而<em class="r">陈涉</em>发迹。诸侯作难，风起云蒸，卒亡<em class="r">秦</em>族。天下之端，自<em class="r">涉</em>发难。作陈涉世家 第十八。</p>
<p><em class="r">成皋</em>之台，<em class="r">薄氏</em>始基。诎意适<em class="r">代</em>，厥崇诸<em class="r">窦</em>。<em class="r">栗姬</em> 贵，<em class="r">王氏</em>乃遂。<em class="r">陈后</em>太骄，卒尊<em class="r">子夫</em>。嘉<em class="r">夫</em>德若斯，作外戚世家 第十九。</p>
<p><em class="r">汉</em>既谲谋，禽<em class="r">信</em>于<em class="r">陈</em>；<em class="r">越荆</em>剽轻，乃封弟<em class="r">交</em>为<em class="r">楚王</em>，爰都<em class="r">彭城</em>，以强<em class="r">淮泗</em>，为<em class="r">汉</em>宗藩。<em class="r">戊</em>溺于邪，<em class="r">礼</em>复绍之。嘉<em class="r">游</em>辅祖，作楚元王世家 第二十。</p>
<p>维祖师旅，<em class="r">刘贾</em>是与；为<em class="r">布</em>所袭，丧其<em class="r">荆</em>、<em class="r">吴</em>。<em class="r">营陵</em>激<em class="r">吕</em>，乃王<em class="r">琅邪</em>；怵<em class="r">午</em>信<em class="r">齐</em>，往而不归，遂西入关，遭立<em class="r">孝文</em>，获复王<em class="r">燕</em>。天下未集，<em class="r">贾</em>、<em class="r">泽</em>以族，为<em class="r">汉</em>藩辅。作荆燕世家 第二十一。</p>
<p>天下已平，亲属既寡；<em class="r">悼惠</em>先壮，实镇东土。<em class="r">哀王</em>擅兴，发怒诸<em class="r">吕</em>，<em class="r">驷钧</em>暴戾，京师弗许。<em class="r">厉</em>之内淫，祸成<em class="r">主父</em>。嘉<em class="r">肥</em>股肱，作<em class="r">齐悼惠王世家</em>第二十二。</p>
<p><em class="r">楚</em>人围我<em class="r">荥阳</em>，相守三年；<em class="r">萧何</em>填抚<em class="r">山西</em>，推计踵兵，给粮食不绝，使百姓爱<em class="r">汉</em>，不乐为<em class="r">楚</em>。作萧相国世家 第二十三。</p>
<p>与<em class="r">信</em>定<em class="r">魏</em>，破<em class="r">赵</em>拔<em class="r">齐</em>，遂弱<em class="r">楚</em>人。续<em class="r">何</em>相国，不变不革，黎庶攸宁。嘉<em class="r">参</em>不伐功矜能，作曹相国世家 第二十四。</p>
<p>运筹帷幄之中，制胜于无形，<em class="r">子房</em>计谋其事，无知名，无勇功，图难于易，为大于细。作留侯世家 第二十五。</p>
<p>六奇既用，诸侯宾从于<em class="r">汉</em>；<em class="r">吕氏</em>之事，<em class="r">平</em>为本谋，终安宗庙，定社稷。作陈丞相世家 第二十六。</p>
<p>诸<em class="r">吕</em>为从，谋弱京师，而<em class="r">勃</em>反经合于权；<em class="r">吴楚</em>之兵，<em class="r">亚夫</em>驻于<em class="r">昌邑</em>，以厄<em class="r">齐赵</em>，而出委以<em class="r">梁</em>。作绛侯世家 第二十七。</p>
<p>七国叛逆，蕃屏京师，唯<em class="r">梁</em>为扞； 爱矜功，几获于祸。嘉其能距<em class="r">吴楚</em>，作梁孝王世家 第二十八。</p>
<p>五宗既王，亲属洽和，诸侯大小为藩，爰得其宜，僭拟之事稍衰贬矣。作五宗世家 第二十九。</p>
<p>三子之王，文辞可观。作三王世家 第三十。</p>
<p>末世争利，维彼奔义；让国饿死，天下称之。作伯夷列传 第一。</p>
<p><em class="r">晏子</em>俭矣，<em class="r">夷吾</em>则奢；齐桓以霸，<em class="r">景公</em>以治。作管晏列传 第二。</p>
<p><em class="r">李耳</em>无为自化，清净自正；<em class="r">韩非</em>揣事情，循势理。作老子韩非列传 第三。</p>
<p>自古王者而有司马法 ，<em class="r">穰苴</em>能申明之。作司马穰苴列传 第四。</p>
<p>非信廉仁勇不能传兵论剑，与道同符，内可以治身，外可以应变，君子比德焉。作孙子吴起列传 第五。</p>
<p>维<em class="r">建</em>遇谗，爰及子<em class="r">奢</em>，<em class="r">尚</em>既匡父，<em class="r">伍员</em>奔<em class="r">吴</em>。作伍子胥列传 第六。</p>
<p><em class="r">孔氏</em>述文，弟子兴业，咸为师傅，崇仁厉义。作仲尼弟子列传 第七。</p>
<p><em class="r">鞅</em>去<em class="r">卫</em>适<em class="r">秦</em>，能明其术，强霸<em class="r">孝公</em>，后世遵其法。作商君列传 第八。</p>
<p>天下患衡<em class="r">秦</em>毋餍，而<em class="r">苏子</em>能存诸侯，约从以抑贪强。作苏秦列传 第九。</p>
<p>六国既从亲，而<em class="r">张仪</em>能明其说，复散解诸侯。作张仪列传 第十。</p>
<p><em class="r">秦</em>所以东攘雄诸侯，<em class="r">樗里</em>、<em class="r">甘茂</em>之策。作樗里甘茂列传 第十一。</p>
<p>苞<em class="r">河</em>山，围<em class="r">大梁</em>，使诸侯敛手而事<em class="r">秦</em>者，<em class="r">魏冉</em>之功。作穰侯列传 第十二。</p>
<p>南拔<em class="r">鄢郢</em>，北摧<em class="r">长平</em>，遂围<em class="r">邯郸</em>，<em class="r">武安</em>为率；破<em class="r">荆</em>灭<em class="r">赵</em>，<em class="r">王翦</em>之计。作白起王翦列传 第十三。</p>
<p>猎<em class="r">儒墨</em>之遗文，明礼义之统纪，绝<em class="r">惠王</em>利端，列往世兴衰。作孟子荀卿列传 第十四。</p>
<p>好客喜士，士归于<em class="r">薛</em>，为<em class="r">齐</em>扞<em class="r">楚魏</em>。作孟尝君列传 第十五。</p>
<p>争<em class="r">冯亭</em>以权，如<em class="r">楚</em>以救<em class="r">邯郸</em>之围，使其君复称于诸侯。作平原君虞卿列传 第十六。</p>
<p>能以富贵下贫贱，贤能诎于不肖，唯<em class="r">信陵君</em>为能行之。作魏公子列传 第十七。</p>
<p>以身徇君，遂脱强<em class="r">秦</em>，使驰说之士南乡走<em class="r">楚</em>者，<em class="r">黄歇</em>之义。作春申君列传 第十八。</p>
<p>能忍 于<em class="r">魏齐</em>，而信威于强<em class="r">秦</em>，推贤让位，二子有之。作范睢蔡泽列传 第十九。</p>
<p>率行其谋，连五国兵，为弱<em class="r">燕</em>报强<em class="r">齐</em>之雠，雪其先君之耻。作乐毅列传 第二十。</p>
<p>能信意强<em class="r">秦</em>，而屈体<em class="r">廉子</em>，用徇其君，俱重于诸侯。作廉颇蔺相如列传 第二十一。</p>
<p><em class="r">湣王</em>既失<em class="r">临淄</em>而奔<em class="r">莒</em>，唯<em class="r">田单</em>用<em class="r">即墨</em>破走<em class="r">骑劫</em>，遂存<em class="r">齐</em>社稷。作田单列传 第二十二。</p>
<p>能设诡说解患于围城，轻爵禄，乐肆志。作鲁仲连邹阳列传 第二十三。</p>
<p>作辞以讽谏，连类以争义，离骚 有之。作屈原贾生列传 第二十四。</p>
<p>结<em class="r">子楚</em>亲，使诸侯之士斐然争入事<em class="r">秦</em>。作吕不韦列传 第二十五。</p>
<p><em class="r">曹子</em>匕首，<em class="r">鲁</em>获其田，<em class="r">齐</em>明其信；<em class="r">豫让</em>义不为二心。作刺客列传 第二 十六。</p>
<p>能明其画，因时推<em class="r">秦</em>，遂得意于海内，<em class="r">斯</em>为谋首。作李斯列传 第二十七。</p>
<p>为<em class="r">秦</em>开地益众，北靡<em class="r">匈奴</em>，据<em class="r">河</em>为塞，因山为固，建<em class="r">榆中</em>。作蒙恬列传 第二十八。</p>
<p>填<em class="r">赵</em>塞<em class="r">常山</em>以广<em class="r">河内</em>，弱<em class="r">楚</em>权，明<em class="r">汉王</em>之信于天下。作张耳陈馀列传 第二十九。</p>
<p>收<em class="r">西河</em>、<em class="r">上党</em>之兵，从至<em class="r">彭城</em>；<em class="r">越</em>之侵掠<em class="r">梁</em>地以苦<em class="r">项羽</em>。作魏豹彭越列传 第三十。</p>
<p>以<em class="r">淮南</em>叛<em class="r">楚</em>归<em class="r">汉</em>，<em class="r">汉</em>用得大司马<em class="r">殷</em>，卒破<em class="r">子羽</em>于<em class="r">垓下</em>。作黥布列传 第三十一。</p>
<p><em class="r">楚</em>人迫我<em class="r">京索</em>，而<em class="r">信</em>拔<em class="r">魏赵</em>，定<em class="r">燕齐</em>，使<em class="r">汉</em>三分天下有其二，以灭<em class="r">项籍</em>。作淮阴侯列传 第三十二。</p>
<p><em class="r">楚汉</em>相距<em class="r">巩洛</em>，而<em class="r">韩信</em>为填<em class="r">颍川</em>，<em class="r">卢绾</em>绝<em class="r">籍</em>粮饷。作韩信卢绾列传 第三十三。</p>
<p>诸侯畔<em class="r">项王</em>，唯<em class="r">齐</em>连<em class="r">子羽城阳</em>，<em class="r">汉</em>得以间遂入<em class="r">彭城</em>。作田儋列传 第三十四。</p>
<p>攻城野战，获功归报，<em class="r">哙</em>、<em class="r">商</em>有力焉，非独鞭策，又与之脱难。作樊郦列传 第三十五。</p>
<p><em class="r">汉</em>既初定，文理未明，<em class="r">苍</em>为主计，整齐度量，序律历。作张丞相列传 第三十六。</p>
<p>结言通使，约怀诸侯；诸侯咸亲，归<em class="r">汉</em>为藩辅。作郦生陆贾列传 第三十七。</p>
<p>欲详知<em class="r">秦楚</em>之事，维周 常从<em class="r">高祖</em>，平定诸侯。作傅靳蒯成列传 第三十八。</p>
<p>徙强族，都<em class="r">关中</em>，和约<em class="r">匈奴</em>；明朝廷礼，次宗庙仪法。作刘敬叔孙通列传 第三十九。</p>
<p>能摧刚作柔，卒为列臣；<em class="r">栾公</em>不劫于埶而倍死。作季布栾布列传 第四十。</p>
<p>敢犯颜色以达主义，不顾其身，为国家树长画。作袁盎朝错列传 第四十一。</p>
<p>守法不失大理，言古贤人，增主之明。作张释之冯唐列传 第四十二。</p>
<p>敦厚慈孝，讷于言，敏于行，务在鞠躬，君子长者。作万石张叔列传 第 四十三。</p>
<p>守节切直，义足以言廉，行足以厉贤，任重权不可以非理挠。作田叔列传 第四十四。</p>
<p><em class="r">扁鹊</em>言医，为方者宗，守数精明；后世循序，弗能易也，而<em class="r">仓公</em>可谓近之矣。作扁鹊仓公列传 第四十五。</p>
<p>维<em class="r">仲</em>之省，厥<em class="r">濞</em>王<em class="r">吴</em>，遭<em class="r">汉</em>初定，以填抚<em class="r">江淮</em>之间。作吴王濞列传 第四十六。</p>
<p><em class="r">吴楚</em>为乱，宗属唯<em class="r">婴</em>贤而喜士，士乡之，率师抗<em class="r">山东荥阳</em>。作魏其武安列传 第四十七。</p>
<p>智足以应近世之变，宽足用得人。作韩长孺列传 第四十八。</p>
<p>勇于当敌，仁爱士卒，号令不烦，师徒乡之。作李将军列传 第四十九。</p>
<p>自<em class="r">三代</em>以来，<em class="r">匈奴</em>常为中国患害；欲知强弱之时，设备征讨，作匈奴列传 第五十。</p>
<p>直曲塞，广<em class="r">河南</em>，破<em class="r">祁连</em>，通西国，靡<em class="r">北胡</em>。作卫将军骠骑列传 第五十一。</p>
<p>大臣宗室以侈靡相高，唯<em class="r">弘</em>用节衣食为百吏先。作平津侯列传 第五十二。</p>
<p><em class="r">汉</em>既平中国，而<em class="r">佗</em>能集<em class="r">杨越</em>以保南藩，给贡职。作南越列传 第五十三。</p>
<p><em class="r">吴</em>之叛逆，<em class="r">瓯</em>人斩<em class="r">濞</em>，葆守<em class="r">封禺</em>为臣。作东越列传 第五十四。</p>
<p><em class="r">燕丹</em>散乱<em class="r">辽</em>间，<em class="r">满</em>收其亡民，厥聚海东，以集<em class="r">真藩</em>，葆塞为外臣。作朝鲜列传 第五十五。</p>
<p><em class="r">唐蒙</em>使略通<em class="r">夜郎</em>，而<em class="r">邛笮</em>之君请为内臣受吏。作西南夷列传 第五十六。</p>
<p>子虚 之事，大人 赋说，靡丽多夸，然其指风谏，归于无为。作司马相如列传 第五十七。</p>
<p><em class="r">黥布</em>叛逆，子<em class="r">长</em>国之，以填<em class="r">江淮</em>之南，安剽<em class="r">楚</em>庶民。作淮南衡山列传 第五十八。</p>
<p>奉法循理之吏，不伐功矜能，百姓无称，亦无过行。作循吏列传 第五十九。</p>
<p>正衣冠立于朝廷，而群臣莫敢言浮说，<em class="r">长孺</em>矜焉；好荐人，称长者，<em class="r">壮</em>有溉。作汲郑列传 第六十。</p>
<p>自<em class="r">孔子</em>卒，京师莫崇庠序，唯<em class="r">建元元狩</em>之间，文辞粲如也。作儒林列 传 第六十一。</p>
<p>民倍本多巧，奸轨弄法，善人不能化，唯一切严削为能齐之。作酷吏列传 第六十二。</p>
<p><em class="r">汉</em>既通使<em class="r">大夏</em>，而西极远蛮，引领内乡，欲观中国。作大宛列传 第六十三。</p>
<p>救人于厄，振人不赡，仁者有乎；不既信，不倍言，义者有取焉。作游侠列传 第六十四。</p>
<p>夫事人君能说主耳目，和主颜色，而获亲近，非独色爱，能亦各有所长。作佞幸列传 第六十五。</p>
<p>不流世俗，不争势利，上下无所凝滞，人莫之害，以道之用。作滑稽列传 第六十六。</p>
<p><em class="r">齐</em>、<em class="r">楚</em>、<em class="r">秦</em>、<em class="r">赵</em>为日者，各有俗所用。欲循观其大旨，作日者列传 第六十七。</p>
<p><em class="r">三王</em>不同龟，四夷各异卜，然各以决吉凶。略窥其要，作龟策列传 第六十八。</p>
<p>布衣匹夫之人，不害于政，不妨百姓，取与以时而息财富，智者有采焉。作货殖列传 第六十九。</p>
<p>维我<em class="r">汉</em>继<em class="r">五帝</em>末流，接<em class="r">三代</em>绝业。<em class="r">周</em>道废，<em class="r">秦</em>拨去古文，焚灭诗书 ，故明堂石室金匮玉版图籍散乱。于是<em class="r">汉</em>兴，<em class="r">萧何</em>次律令，<em class="r">韩信</em>申军法，<em class="r">张苍</em>为章程，<em class="r">叔孙通</em>定礼仪，则文学彬彬稍进，诗书 往往间出矣。自<em class="r">曹参</em>荐<em class="r">盖公</em>言<em class="r">黄老</em>，而<em class="r">贾生</em>、<em class="r">晁错</em>明<em class="r">申</em>、<em class="r">商</em>，<em class="r">公孙弘</em>以<em class="r">儒</em>显，百年之间，天下遗文古事靡不毕集<em class="r">太史公</em>。<em class="r">太史公</em>仍父子相续纂其职。曰：“於戏！余维先人尝掌斯事，显于<em class="r">唐虞</em>，至于<em class="r">周</em>，复典之，故<em class="r">司马氏</em>世主天官。至于余乎，钦念哉！钦念哉！”罔罗天下放失旧闻，王迹所兴，原始察终，见盛观衰，论考之行事，略推<em class="r">三代</em>，录<em class="r">秦汉</em>，上记<em class="r">轩辕</em>，下至于兹，著十二本纪，既科条之矣。并时异世，年差不明，作十表。礼乐损益，律历改易，兵权山川鬼神，天人之际，承敝通变，作八书。二十八宿环<em class="r">北辰</em>，三十辐共一毂，运行无穷，辅拂股肱之臣配焉，忠信行道，以奉主上，作三十世家。扶义俶傥，不令己失时，立功名于天下，作七十列传。凡百三十篇，五十二万六千五百字，为太史公书 。序略，以拾遗补艺，成一家之言，厥协六经 异传，整齐百家杂语，藏之名山，副在京师，俟后世圣人君子。第七十。</p>
<p><em class="r">太史公</em>曰：余述历<em class="r">黄帝</em>以来至<em class="r">太初</em>而讫，百三十篇。</p>
		</div>
	</div>
</main>

</body>
</html>
