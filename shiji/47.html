<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十七孔子世家第十七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十七孔子世家第十七</h1>
		<div class="content">
			<p><em class="r">孔子</em>生<em class="r">鲁昌平乡陬邑</em>。其先<em class="r">宋</em>人也，曰<em class="r">孔防叔</em>。<em class="r">防叔</em>生<em class="r">伯夏</em>，<em class="r">伯夏</em>生<em class="r">叔梁纥</em>。<em class="r">纥</em>与<em class="r">颜氏</em>女野合而生<em class="r">孔子</em>，祷于<em class="r">尼丘</em>得<em class="r">孔子</em>。<em class="r">鲁襄公</em>二十二年而<em class="r">孔子</em>生。生而首上圩顶，故因名曰<em class="r">丘</em>云。字<em class="r">仲尼</em>，姓<em class="r">孔氏</em>。</p>
<p><em class="r">丘</em>生而<em class="r">叔梁纥</em>死，葬于<em class="r">防山</em>。<em class="r">防山</em>在<em class="r">鲁</em>东，由是<em class="r">孔子</em>疑其父墓处，母讳之也。<em class="r">孔子</em>为儿嬉戏，常陈俎豆，设礼容。<em class="r">孔子</em>母死，乃殡<em class="r">五父之衢</em>，盖其慎也。陬人<em class="r">輓父</em>之母诲<em class="r">孔子</em>父墓，然后往合葬于<em class="r">防</em>焉。</p>
<p><em class="r">孔子</em>要绖，<em class="r">季氏</em>飨士，<em class="r">孔子</em>与往。<em class="r">阳虎</em>绌曰：“<em class="r">季氏</em>飨士，非敢飨子也。”<em class="r">孔子</em>由是退。</p>
<p><em class="r">孔子</em>年十七，<em class="r">鲁</em>大夫<em class="r">孟釐子</em>病且死，诫其嗣<em class="r">懿子</em>曰：“<em class="r">孔丘</em>，圣人之后，灭于<em class="r">宋</em>。其祖<em class="r">弗父何</em>始有<em class="r">宋</em>而嗣让<em class="r">厉公</em>。及<em class="r">正考父</em>佐<em class="r">戴</em>、<em class="r">武</em>、<em class="r">宣公</em>，三命兹益恭，故鼎铭云：‘一命而偻，再命而伛，三命而俯，循墙而走，亦莫敢余侮。&lt;imgalt=""class="kindle-cn-inline-character"src="Image00087.jpg"/&gt;于是，粥于是，以&lt;imgalt=""class="kindle-cn-inline-character"src="Image00088.jpg"/&gt;余口。’其恭如是。吾闻圣人之后，虽不当世，必有达者。今<em class="r">孔丘</em>年少好礼，其达者欤？吾即没，若必师之。”及<em class="r">釐子</em>卒，<em class="r">懿子</em>与<em class="r">鲁</em>人<em class="r">南宫敬叔</em>往学礼焉。是岁，<em class="r">季武子</em>卒，<em class="r">平子</em>代立。</p>
<p><em class="r">孔子</em>贫且贱。及长，尝为<em class="r">季氏</em>史，料量平；尝为司职吏而畜蕃息。由是为司空。已而去<em class="r">鲁</em>，斥乎<em class="r">齐</em>，逐乎<em class="r">宋</em>、<em class="r">卫</em>，困于<em class="r">陈蔡</em>之间，于是反<em class="r">鲁</em>。<em class="r">孔子</em>长九尺有六寸，人皆谓之“长人”而异之。<em class="r">鲁</em>复善待，由是反<em class="r">鲁</em>。</p>
<p><em class="r">鲁南宫敬叔</em>言<em class="r">鲁</em>君曰：“请与<em class="r">孔子</em>适<em class="r">周</em>。”<em class="r">鲁</em>君与之一乘车，两马，一竖子俱，适<em class="r">周</em>问礼，盖见<em class="r">老子云</em>。辞去，而<em class="r">老子</em>送之曰：“吾闻富贵者送人以财，仁人者送人以言。吾不能富贵，窃仁人之号，送子以言，曰：‘聪明深察而近于死者，好议人者也。博辩广大危其身者，发人之恶者也。为人子者毋以有己，为人臣者毋以有己。’”<em class="r">孔子</em>自<em class="r">周</em>反于<em class="r">鲁</em>，弟子稍益进焉。</p>
<p>是时也，<em class="r">晋平公</em>淫，六卿擅权，东伐诸侯；<em class="r">楚灵王</em>兵强，陵轹中国；<em class="r">齐</em>大而近于<em class="r">鲁</em>。<em class="r">鲁</em>小弱，附于<em class="r">楚</em>则<em class="r">晋</em>怒；附于<em class="r">晋</em>则<em class="r">楚</em>来伐；不备于<em class="r">齐</em>，<em class="r">齐</em>师侵<em class="r">鲁</em>。</p>
<p><em class="r">鲁昭公</em>之二十年，而<em class="r">孔子</em>盖年三十矣。<em class="r">齐景公</em>与<em class="r">晏婴</em>来适<em class="r">鲁</em>，<em class="r">景公</em>问<em class="r">孔子</em>曰：“昔<em class="r">秦穆公</em>国小处辟，其霸何也？”对曰：“<em class="r">秦</em>，国虽小，其志大；处虽辟，行中正。身举<em class="r">五羖</em>，爵之大夫，起累绁之中，与语三日，授之以政。以此取之，虽王可也，其霸小矣。”<em class="r">景公</em>说。</p>
<p><em class="r">孔子</em>年三十五，而<em class="r">季平子</em>与<em class="r">郈昭伯</em>以斗鸡故得罪<em class="r">鲁昭公</em>，<em class="r">昭公</em>率师击<em class="r">平子</em>，<em class="r">平子</em>与<em class="r">孟氏</em>、<em class="r">叔孙氏</em>三家共攻<em class="r">昭公</em>，<em class="r">昭公</em>师败，奔于<em class="r">齐</em>，<em class="r">齐</em>处<em class="r">昭公乾侯</em>。其后顷之，<em class="r">鲁</em>乱。<em class="r">孔子</em>适<em class="r">齐</em>，为<em class="r">高昭子</em>家臣，欲以通乎<em class="r">景公</em>。与<em class="r">齐</em>太师语乐，闻《韶》音，学之，三月不知肉味，<em class="r">齐</em>人称之。</p>
<p><em class="r">景公</em>问政<em class="r">孔子</em>，<em class="r">孔子</em>曰：“君君，臣臣，父父，子子。”<em class="r">景公</em>曰：“善哉！信如君不君，臣不臣，父不父，子不子，虽有粟，吾岂得而食诸！”他日又复问政于<em class="r">孔子</em>，<em class="r">孔子</em>曰：“政在节财。”<em class="r">景公</em>说，将欲以<em class="r">尼谿</em>田封<em class="r">孔子</em>。<em class="r">晏婴</em>进曰：“夫儒者滑稽而不可轨法；倨傲自顺，不可以为下；崇丧遂哀，破产厚葬，不可以为俗；游说乞贷，不可以为国。自大贤之息，<em class="r">周室</em>既衰，礼乐缺有间。今<em class="r">孔子</em>盛容饰，繁登降之礼，趋详之节，累世不能殚其学，当年不能究其礼。君欲用之以移<em class="r">齐</em>俗，非所以先细民也。”后，<em class="r">景公</em>敬见<em class="r">孔子</em>，不问其礼。异日，<em class="r">景公</em>止<em class="r">孔子</em>曰：“奉子以<em class="r">季氏</em>，吾不能。”以<em class="r">季孟</em>之间待之。<em class="r">齐</em>大夫欲害<em class="r">孔子</em>，<em class="r">孔子</em>闻之。<em class="r">景公</em>曰：“吾老矣，弗能用也。”<em class="r">孔子</em>遂行，反乎<em class="r">鲁</em>。</p>
<p><em class="r">孔子</em>年四十二，<em class="r">鲁昭公</em>卒于<em class="r">乾侯</em>，<em class="r">定公</em>立。<em class="r">定公</em>立五年，夏，<em class="r">季平子</em>卒，<em class="r">桓子</em>嗣立。<em class="r">季桓子</em>穿井得土缶，中若羊，问<em class="r">仲尼</em>云“得狗”。<em class="r">仲尼</em>曰：“以<em class="r">丘</em>所闻，羊也。<em class="r">丘</em>闻之，木石之怪夔、罔阆，水之怪龙、罔象，土之怪坟羊。”</p>
<p><em class="r">吴</em>伐<em class="r">越</em>，堕会<em class="r">稽</em>，得骨节专车。<em class="r">吴</em>使使问<em class="r">仲尼</em>：“骨何者最大？”<em class="r">仲尼</em>曰：“<em class="r">禹</em>致群神于<em class="r">会稽山</em>，<em class="r">防风氏</em>后至，<em class="r">禹</em>杀而戮之，其节专车，此为大矣。”<em class="r">吴</em>客曰：“谁为神？”<em class="r">仲尼</em>曰：“山川之神足以纲纪天下，其守为神，社稷为公侯，皆属于王者。”客曰：“<em class="r">防风</em>何守？”<em class="r">仲尼</em>曰：“<em class="r">汪罔氏</em>之君守<em class="r">封</em>、<em class="r">禺</em>之山，为<em class="r">釐姓</em>。在<em class="r">虞</em>、<em class="r">夏</em>、<em class="r">商</em>为<em class="r">汪罔</em>，于<em class="r">周</em>为<em class="r">长翟</em>，今谓之大人。”客曰：“人长几何？”<em class="r">仲尼</em>曰：“<em class="r">僬侥氏</em>三尺，短之至也。长者不过十之，数之极也。”于是<em class="r">吴</em>客曰：“善哉圣人！”</p>
<p><em class="r">桓子</em>嬖臣曰<em class="r">仲梁怀</em>，与<em class="r">阳虎</em>有隙。<em class="r">阳虎</em>欲逐<em class="r">怀</em>，<em class="r">公山不狃</em>止之。其秋，<em class="r">怀</em>益骄，<em class="r">阳虎</em>执<em class="r">怀</em>。<em class="r">桓子</em>怒，<em class="r">阳虎</em>因囚<em class="r">桓子</em>，与盟而&lt;imgalt=""class="kindle-cn-inline-character"src="Image00089.jpg"/&gt;之。<em class="r">阳虎</em>由此益轻<em class="r">季氏</em>。<em class="r">季氏</em>亦僭于公室，陪臣执国政，是以<em class="r">鲁</em>自大夫以下皆僭离于正道。故<em class="r">孔子</em>不仕，退而修诗书礼乐，弟子弥众，至自远方，莫不受业焉。</p>
<p><em class="r">定公</em>八年，<em class="r">公山不狃</em>不得意于<em class="r">季氏</em>，因<em class="r">阳虎</em>为乱，欲废<em class="r">三桓</em>之適，更立其庶孽<em class="r">阳虎</em>素所善者，遂执<em class="r">季桓子</em>。<em class="r">桓子</em>诈之，得脱。<em class="r">定公</em>九年，<em class="r">阳虎</em>不胜，奔于<em class="r">齐</em>。是时<em class="r">孔子</em>年五十。</p>
<p><em class="r">公山不狃</em>以<em class="r">费</em>畔<em class="r">季氏</em>，使人召<em class="r">孔子</em>。<em class="r">孔子</em>循道弥久，温温无所试，莫能己用，曰：“盖<em class="r">周文武</em>起<em class="r">丰镐</em>而王，今<em class="r">费</em>虽小，傥庶几乎！”欲往。<em class="r">子路</em>不说，止<em class="r">孔子</em>。<em class="r">孔子</em>曰：“夫召我者岂徒哉？如用我，其为<em class="r">东周</em>乎！”然亦卒不行。</p>
<p>其后<em class="r">定公</em>以<em class="r">孔子</em>为<em class="r">中都</em>宰，一年，四方皆则之。由<em class="r">中都</em>宰为司空，由司空为大司寇。</p>
<p><em class="r">定公</em>十年春，及<em class="r">齐</em>平。夏，<em class="r">齐</em>大夫<em class="r">黎&lt;imgalt=""class="kindle-cn-inline-character"src="Image00054.jpg"/&gt;</em>言于<em class="r">景公</em>曰：“<em class="r">鲁</em>用<em class="r">孔丘</em>，其势危<em class="r">齐</em>。”乃使使告<em class="r">鲁</em>为好会，会于<em class="r">夹谷</em>。<em class="r">鲁定公</em>且以乘车好往。<em class="r">孔子</em>摄相事，曰：“臣闻有文事者必有武备，有武事者必有文备。古者诸侯出疆，必具官以从。请具左右司马。”<em class="r">定公</em>曰：“诺。”具左右司马。会<em class="r">齐侯夹谷</em>，为坛位，土阶三等，以会遇之礼相见，揖让而登。献酬之礼毕，<em class="r">齐</em>有司趋而进曰：“请奏四方之乐。”<em class="r">景公</em>曰：“诺。”于是旖旄羽祓矛戟剑拨鼓噪而至。<em class="r">孔子</em>趋而进，历阶而登，不尽一等，举袂而言曰：“吾两君为好会，夷狄之乐何为于此！请命有司！”有司却之，不去，则左右视<em class="r">晏子</em>与<em class="r">景公</em>。<em class="r">景公</em>心怍，麾而去之。有顷，<em class="r">齐</em>有司趋而进曰：“请奏宫中之乐。”<em class="r">景公</em>曰：“诺。”优倡侏儒为戏而前。<em class="r">孔子</em>趋而进，历阶而登，不尽一等，曰：“匹夫而营惑诸侯者罪当诛！请命有司！”有司加法焉，手足异处。<em class="r">景公</em>惧而动，知义不若，归而大恐，告其群臣曰：“<em class="r">鲁</em>以君子之道辅其君，而子独以夷狄之道教寡人，使得罪于<em class="r">鲁君</em>，为之奈何？”有司进对曰：“君子有过则谢以质，小人有过则谢以文。君若悼之，则谢以质。”于是<em class="r">齐侯</em>乃归所侵<em class="r">鲁</em>之<em class="r">郓</em>、<em class="r">汶阳</em>、<em class="r">龟阴</em>之田以谢过。</p>
<p><em class="r">定公</em>十三年夏，<em class="r">孔子</em>言于<em class="r">定公</em>曰：“臣无藏甲，大夫毋百雉之城。”使<em class="r">仲田</em>为<em class="r">季氏</em>宰，将堕三都。于是<em class="r">叔孙氏</em>先堕<em class="r">郈</em>。<em class="r">季氏</em>将堕<em class="r">费</em>，<em class="r">公山不狃</em>、<em class="r">叔孙辄</em>率<em class="r">费</em>人袭<em class="r">鲁</em>。公与三子入于<em class="r">季氏</em>之宫，登<em class="r">武子</em>之台。<em class="r">费</em>人攻之，弗克，入及公侧。<em class="r">孔子</em>命<em class="r">申句须</em>、<em class="r">乐颀</em>下伐之，<em class="r">费</em>人北。国人追之，败诸_姑_<em class="r">蔑</em>。二子奔<em class="r">齐</em>，遂堕<em class="r">费</em>。将堕<em class="r">成</em>，<em class="r">公敛处父</em>谓<em class="r">孟孙</em>曰：“堕<em class="r">成</em>，<em class="r">齐</em>人必至于北门。且<em class="r">成</em>，<em class="r">孟氏</em>之保障，无<em class="r">成</em>是无<em class="r">孟氏</em>也。我将弗堕。”十二月，公围<em class="r">成</em>，弗克。</p>
<p><em class="r">定公</em>十四年，<em class="r">孔子</em>年五十六，由大司寇行摄相事，有喜色。门人曰：“闻君子祸至不惧，福至不喜。”<em class="r">孔子</em>曰：“有是言也。不曰‘乐其以贵下人’乎？”于是诛<em class="r">鲁</em>大夫乱政者<em class="r">少正卯</em>。与闻国政三月，粥羔豚者弗饰贾；男女行者别于途；途不拾遗；四方之客至乎邑者不求有司，皆予之以归。</p>
<p><em class="r">齐</em>人闻而惧，曰：“<em class="r">孔子</em>为政必霸，霸则吾地近焉，我之为先并矣。盍致地焉？”<em class="r">黎&lt;imgalt=""class="kindle-cn-inline-character"src="Image00054.jpg"/&gt;</em>曰：“请先尝沮之；沮之而不可则致地，庸迟乎！”于是选<em class="r">齐</em>国中女子好者八十人，皆衣文衣而舞《康乐》，文马三十驷，遗<em class="r">鲁</em>君。陈女乐文马于<em class="r">鲁</em>城南<em class="r">高门</em>外。<em class="r">季桓子</em>微服往观再三，将受，乃语<em class="r">鲁君</em>为周道游，往观终日，怠于政事。<em class="r">子路</em>曰：“夫子可以行矣。”<em class="r">孔子</em>曰：“<em class="r">鲁</em>今且郊，如致膰乎大夫，则吾犹可以止。”<em class="r">桓子</em>卒受<em class="r">齐</em>女乐，三日不听政；郊，又不致膰俎于大夫。<em class="r">孔子</em>遂行，宿乎<em class="r">屯</em>。而<em class="r">师己</em>送，曰：“夫子则非罪。”<em class="r">孔子</em>曰：“吾歌可夫？”歌曰：“彼妇之口，可以出走；彼妇之谒，可以死败。盖优哉游哉，维以卒岁！”<em class="r">师己</em>反，<em class="r">桓子</em>曰：“<em class="r">孔子</em>亦何言？”<em class="r">师己</em>以实告。<em class="r">桓子</em>喟然叹曰：“夫子罪我以群婢故也夫！”</p>
<p><em class="r">孔子</em>遂适<em class="r">卫</em>，主于<em class="r">子路</em>妻兄<em class="r">颜浊邹</em>家。<em class="r">卫灵公</em>问<em class="r">孔子</em>：“居<em class="r">鲁</em>得禄几何？”对曰“奉粟六万。”<em class="r">卫</em>人亦致粟六万。居顷之，或谮<em class="r">孔子</em>于<em class="r">卫灵公</em>。<em class="r">灵公</em>使<em class="r">公孙余假</em>一出一入。<em class="r">孔子</em>恐获罪焉，居十月，去<em class="r">卫</em>。</p>
<p>将适<em class="r">陈</em>，过<em class="r">匡</em>，<em class="r">颜刻</em>为仆，以其策指之曰：“昔吾人此，由彼缺也。”<em class="r">匡</em>人闻之，以为<em class="r">鲁</em>之<em class="r">阳虎</em>。<em class="r">阳虎</em>尝暴<em class="r">匡</em>人，<em class="r">匡</em>人于是遂止<em class="r">孔子</em>。<em class="r">孔子</em>状类<em class="r">阳虎</em>，拘焉五日。<em class="r">颜渊</em>后，子曰：“吾以汝为死矣。”<em class="r">颜渊</em>曰：“子在，<em class="r">回</em>何敢死！”<em class="r">匡</em>人拘<em class="r">孔子</em>益急，弟子惧。<em class="r">孔子</em>曰：“<em class="r">文王</em>既没，文不在兹乎？天之将丧斯文也，后死者不得与于斯文也。天之未丧斯文也，<em class="r">匡</em>人其如予何！”<em class="r">孔子</em>使从者为<em class="r">宁武子</em>臣于<em class="r">卫</em>，然后得去。</p>
<p>去即过<em class="r">蒲</em>。月馀，反乎<em class="r">卫</em>，主<em class="r">蘧伯玉</em>家。<em class="r">灵公</em>夫人有<em class="r">南子</em>者，使人谓<em class="r">孔子</em>曰：“四方之君子不辱欲与寡君为兄弟者，必见寡小君。寡小君愿见。”<em class="r">孔子</em>辞谢，不得已而见之。夫人在缔帷中。<em class="r">孔子</em>入门，北面稽首。夫人自帷中再拜，环佩玉声璆然。<em class="r">孔子</em>曰：“吾乡为弗见，见之礼答焉。”<em class="r">子路</em>不说。<em class="r">孔子</em>矢之曰：“予所不者，天厌之！天厌之！”居<em class="r">卫</em>月馀，<em class="r">灵公</em>与夫人同车，宦者<em class="r">雍渠</em>参乘，出，使<em class="r">孔子</em>为次乘，招摇市过之。<em class="r">孔子</em>曰：“吾未见好德如好色者也。”于是丑之，去<em class="r">卫</em>，过<em class="r">曹</em>。是岁，<em class="r">鲁定公</em>卒。</p>
<p><em class="r">孔子</em>去<em class="r">曹</em>适<em class="r">宋</em>，与弟子习礼大树下。<em class="r">宋</em>司马<em class="r">桓魋</em>欲杀孔子，拔其树。<em class="r">孔子</em>去。弟子曰：“可以速矣。”<em class="r">孔子</em>曰：“天生德于予，<em class="r">桓魋</em>其如予何！”</p>
<p><em class="r">孔子</em>适<em class="r">郑</em>，与弟子相失，<em class="r">孔子</em>独立郭东门。<em class="r">郑</em>人或谓<em class="r">子贡</em>曰：“东门有人，其颡似<em class="r">尧</em>，其项类<em class="r">皋陶</em>，其肩类<em class="r">子产</em>，然自要以下不及<em class="r">禹</em>三寸，累累若丧家之狗。”<em class="r">子贡</em>以实告<em class="r">孔子</em>。<em class="r">孔子</em>欣然笑曰：“形状，末也。而谓似丧家之狗，然哉！然哉！”</p>
<p><em class="r">孔子</em>遂至<em class="r">陈</em>，主于<em class="r">司城贞子</em>家。岁馀，<em class="r">吴王夫差</em>伐<em class="r">陈</em>，取三邑而去。<em class="r">赵鞅</em>伐<em class="r">朝歌</em>。<em class="r">楚</em>围<em class="r">蔡</em>，<em class="r">蔡</em>迁于<em class="r">吴</em>。<em class="r">吴</em>败<em class="r">越王句践会稽</em>。</p>
<p>有隼集于<em class="r">陈</em>廷而死，楛矢贯之，石砮，矢长尺有咫。<em class="r">陈湣公</em>使使问<em class="r">仲尼</em>。<em class="r">仲尼</em>曰：“隼来远矣，此<em class="r">肃慎</em>之矢也。昔<em class="r">武王</em>克<em class="r">商</em>，通道九夷百蛮，使各以其方贿来贡，使无忘职业。于是<em class="r">肃慎</em>贡楛矢石砮，长尺有咫。先王欲昭其令德，以<em class="r">肃慎</em>矢分<em class="r">大姬</em>，配<em class="r">虞胡公</em>而封诸<em class="r">陈</em>。分同姓以珍玉，展亲；分异姓以远方职，使无忘服。故分<em class="r">陈</em>以<em class="r">肃慎</em>矢。”试求之故府，果得之。</p>
<p><em class="r">孔子</em>居<em class="r">陈</em>三岁，会<em class="r">晋楚</em>争强，更伐<em class="r">陈</em>，及<em class="r">吴</em>侵<em class="r">陈</em>，<em class="r">陈</em>常被寇。<em class="r">孔子</em>曰：“归与归与！吾党之小子狂简，进取不忘其初。”于是<em class="r">孔子</em>去<em class="r">陈</em>。</p>
<p>过<em class="r">蒲</em>，会<em class="r">公叔氏</em>以<em class="r">蒲</em>畔，<em class="r">蒲</em>人止<em class="r">孔子</em>。弟子有<em class="r">公良孺</em>者，以私车五乘从<em class="r">孔子</em>。其为人长贤，有勇力，谓曰：“吾昔从夫子遇难于<em class="r">匡</em>，今又遇难于此，命也已。吾与夫子再罹难，宁斗而死。”斗甚疾。<em class="r">蒲</em>人惧，谓<em class="r">孔子</em>曰：“苟毋适<em class="r">卫</em>，吾出子。”与之盟，出<em class="r">孔子</em>东门。<em class="r">孔子</em>遂适<em class="r">卫</em>。<em class="r">子贡</em>曰：“盟可负邪？”<em class="r">孔子</em>曰：“要盟也，神不听。”</p>
<p><em class="r">卫灵公</em>闻<em class="r">孔子</em>来，喜，郊迎。问曰：“<em class="r">蒲</em>可伐乎？”对曰：“可。”<em class="r">灵公</em>曰：“吾大夫以为不可。今<em class="r">蒲</em>，<em class="r">卫</em>之所以待<em class="r">晋楚</em>也，以<em class="r">卫</em>伐之，无乃不可乎？”<em class="r">孔子</em>曰：“其男子有死之志，妇人有保<em class="r">西河</em>之志。吾所伐者不过四五人。”<em class="r">灵公</em>曰：“善。”然不伐<em class="r">蒲</em>。</p>
<p><em class="r">灵公</em>老，怠于政，不用<em class="r">孔子</em>。<em class="r">孔子</em>喟然叹曰：“苟有用我者，期月而已，三年有成。”<em class="r">孔子</em>行。</p>
<p><em class="r">佛肸</em>为<em class="r">中牟</em>宰。<em class="r">赵简子</em>攻<em class="r">范</em>、<em class="r">中行</em>，伐<em class="r">中牟</em>。<em class="r">佛肸</em>畔，使人召<em class="r">孔子</em>。<em class="r">孔子</em>欲往。<em class="r">子路</em>曰：“<em class="r">由</em>闻诸夫子，‘其身亲为不善者，君子不入也’。今<em class="r">佛肸</em>亲以<em class="r">中牟</em>畔，子欲往，如之何？”<em class="r">孔子</em>曰：“有是言也。不曰坚乎，磨而不磷；不曰白乎，涅而不淄。我岂匏瓜也哉，焉能系而不食？”</p>
<p><em class="r">孔子</em>击磬。有荷蒉而过门者，曰：“有心哉，击磬乎！硁硁乎，莫己知也夫而已矣！”</p>
<p><em class="r">孔子</em>学鼓琴<em class="r">师襄子</em>，十日不进。<em class="r">师襄子</em>曰：“可以益矣。”<em class="r">孔子</em>曰：“<em class="r">丘</em>已习其曲矣，未得其数也。”有间，曰：“已习其数，可以益矣。”<em class="r">孔子</em>曰：“<em class="r">丘</em>未得其志也。”有间，曰：“已习其志，可以益矣。”<em class="r">孔子</em>曰：“<em class="r">丘</em>未得其为人也。”有间，有所穆然深思焉，有所怡然高望而远志焉。曰：“<em class="r">丘</em>得其为人，黯然而黑，幾然而长，眼如望羊，如王四国，非<em class="r">文王</em>其谁能为此也！”<em class="r">师襄子</em>辟席再拜，曰：“师盖云《文王操》也。”</p>
<p><em class="r">孔子</em>既不得用于<em class="r">卫</em>，将西见<em class="r">赵简子</em>。至于<em class="r">河</em>而闻<em class="r">窦鸣犊</em>、<em class="r">舜华</em>之死也，临<em class="r">河</em>而叹曰：“美哉水，洋洋乎！<em class="r">丘</em>之不济此，命也夫！”<em class="r">子贡</em>趋而进曰：“敢问何谓也？”<em class="r">孔子</em>曰：“<em class="r">窦鸣犊</em>、<em class="r">舜华</em>，<em class="r">晋国</em>之贤大夫也。<em class="r">赵简子</em>未得志之时，须此两人而后从政；及其已得志，杀之乃从政。<em class="r">丘</em>闻之也，刳胎杀夭则麒麟不至郊，竭泽涸渔则蛟龙不合阴阳，覆巢毁卵则凤皇不翔。何则？君子讳伤其类也。夫鸟兽之于不义也尚知辟之，而况乎<em class="r">丘</em>哉！”乃还息乎<em class="r">陬乡</em>，作为《陬操》以哀之。而反乎<em class="r">卫</em>，入主<em class="r">蘧伯玉</em>家。</p>
<p>他日，<em class="r">灵公</em>问兵阵。<em class="r">孔子</em>曰：“俎豆之事则尝闻之，军旅之事未之学也。”明日，与<em class="r">孔子</em>语，见蜚雁，仰视之，色不在<em class="r">孔子</em>。<em class="r">孔子</em>遂行，复如<em class="r">陈</em>。</p>
<p>夏，<em class="r">卫灵公</em>卒，立孙<em class="r">辄</em>，是为<em class="r">卫出公</em>。六月，<em class="r">赵鞅</em>内<em class="r">太子蒯聩</em>于<em class="r">戚</em>。<em class="r">阳虎</em>使太子&lt;imgalt=""class="kindle-cn-inline-character"src="Image00090.jpg"/&gt;，八人衰绖，伪自<em class="r">卫</em>迎者，哭而入，遂居焉。冬，<em class="r">蔡</em>迁于<em class="r">州来</em>。是岁<em class="r">鲁哀公</em>三年，而<em class="r">孔子</em>年六十矣。<em class="r">齐</em>助<em class="r">卫</em>围<em class="r">戚</em>，以<em class="r">卫</em>太子<em class="r">蒯聩</em>在故也。</p>
<p>夏，<em class="r">鲁桓釐</em>庙燔，<em class="r">南宫敬叔</em>救火。<em class="r">孔子</em>在<em class="r">陈</em>，闻之，曰：“灾必于<em class="r">桓釐</em>庙乎？”已而果然。</p>
<p>秋，<em class="r">季桓子</em>病，辇而见<em class="r">鲁</em>城，喟然叹曰：“昔此国几兴矣，以吾获罪于<em class="r">孔子</em>，故不兴也。”顾谓其嗣<em class="r">康子</em>曰：“我即死，若必相<em class="r">鲁</em>；相<em class="r">鲁</em>，必召<em class="r">仲尼</em>。”后数日，<em class="r">桓子</em>卒，<em class="r">康子</em>代立。已葬，欲召<em class="r">仲尼</em>。<em class="r">公之鱼</em>曰：“昔吾先君用之不终，终为诸侯笑。今又用之，不能终，是再为诸侯笑。”<em class="r">康子</em>曰：“则谁召而可？”曰：“必召<em class="r">冉求</em>。”于是使使召<em class="r">冉求</em>。<em class="r">冉求</em>将行，<em class="r">孔子</em>曰：“<em class="r">鲁</em>人召<em class="r">求</em>，非小用之，将大用之也。”是日，<em class="r">孔子</em>曰：“归乎归乎！吾党之小子狂简，斐然成章，吾不知所以裁之。”<em class="r">子赣</em>知<em class="r">孔子</em>思归，送<em class="r">冉求</em>，因诫曰“即用，以<em class="r">孔子</em>为招”云。</p>
<p><em class="r">冉求</em>既去，明年，<em class="r">孔子</em>自<em class="r">陈</em>迁于<em class="r">蔡</em>。<em class="r">蔡昭公</em>将如<em class="r">吴</em>，<em class="r">吴</em>召之也。前<em class="r">昭公</em>欺其臣迁<em class="r">州来</em>，后将往，大夫惧复迁，<em class="r">公孙翩</em>射杀<em class="r">昭公</em>。<em class="r">楚</em>侵<em class="r">蔡</em>。秋，<em class="r">齐景公</em>卒。</p>
<p>明年，<em class="r">孔子</em>自<em class="r">蔡</em>如<em class="r">叶</em>。<em class="r">叶公</em>问政，<em class="r">孔子</em>曰：“政在来远附迩。”他日，<em class="r">叶公</em>问<em class="r">孔子</em>于<em class="r">子路</em>，<em class="r">子路</em>不对。<em class="r">孔子</em>闻之，曰：“<em class="r">由</em>，尔何不对曰‘其为人也，学道不倦，诲人不厌，发愤忘食，乐以忘忧，不知老之将至’云尔。”</p>
<p>去<em class="r">叶</em>，反于<em class="r">蔡</em>。<em class="r">长沮</em>、<em class="r">桀溺</em>耦而耕，<em class="r">孔子</em>以为隐者，使<em class="r">子路</em>问津焉。<em class="r">长沮</em>曰：“彼执舆者为谁？”<em class="r">子路</em>曰：“为<em class="r">孔丘</em>。”曰：“是<em class="r">鲁孔丘</em>与？”曰：“然。”曰：“是知津矣。”<em class="r">桀溺</em>谓<em class="r">子路</em>曰：“子为谁？”曰：“为<em class="r">仲由</em>。”曰：“子，<em class="r">孔丘</em>之徒与？”曰：“然。”<em class="r">桀溺</em>曰：“悠悠者天下皆是也，而谁以易之？且与其从辟人之士，岂若从辟世之士哉！”耰而不辍。<em class="r">子路</em>以告<em class="r">孔子</em>，<em class="r">孔子</em>怃然曰：“鸟兽不可与同群。天下有道，<em class="r">丘</em>不与易也。”</p>
<p>他日，<em class="r">子路</em>行，遇荷蓧丈人，曰：“子见夫子乎？”丈人曰：“四体不勤，五谷不分，孰为夫子！”植其杖而芸。<em class="r">子路</em>以告，<em class="r">孔子</em>曰：“隐者也。”复往，则亡。</p>
<p><em class="r">孔子</em>迁于<em class="r">蔡</em>三岁，<em class="r">吴</em>伐<em class="r">陈</em>。<em class="r">楚</em>救<em class="r">陈</em>，军于<em class="r">城父</em>。闻<em class="r">孔子</em>在<em class="r">陈蔡</em>之间，<em class="r">楚</em>使人聘<em class="r">孔子</em>。<em class="r">孔子</em>将往拜礼，<em class="r">陈蔡</em>大夫谋曰：“<em class="r">孔子</em>贤者，所刺讥皆中诸侯之疾。今者久留<em class="r">陈蔡</em>之间，诸大夫所设行皆非<em class="r">仲尼</em>之意。今<em class="r">楚</em>，大国也，来聘<em class="r">孔子</em>。<em class="r">孔子</em>用于<em class="r">楚</em>，则<em class="r">陈蔡</em>用事大夫危矣。”于是乃相与发徒役围<em class="r">孔子</em>于野。不得行，绝粮。从者病，莫能兴。<em class="r">孔子</em>讲诵弦歌不衰。<em class="r">子路</em>愠见曰：“君子亦有穷乎？”<em class="r">孔子</em>曰：“君子固穷，小人穷斯滥矣。”</p>
<p><em class="r">子贡</em>色作。<em class="r">孔子</em>曰：“<em class="r">赐</em>，尔以予为多学而识之者与？”曰：“然。非与？”<em class="r">孔子</em>曰：“非也。予一以贯之。”</p>
<p><em class="r">孔子</em>知弟子有愠心，乃召<em class="r">子路</em>而问曰：“《诗》云‘匪兕匪虎，率彼旷野’。吾道非邪？吾何为于此？”<em class="r">子路</em>曰：“意者吾未仁邪？人之不我信也。意者吾未知邪？人之不我行也。”<em class="r">孔子</em>曰：“有是乎！<em class="r">由</em>，譬使仁者而必信，安有<em class="r">伯夷</em>、<em class="r">叔齐</em>？使知者而必行，安有<em class="r">王子比干</em>？”</p>
<p><em class="r">子路</em>出，<em class="r">子贡</em>入见。<em class="r">孔子</em>曰：“<em class="r">赐</em>，《诗》云‘匪兕匪虎，率彼旷野’。吾道非邪？吾何为于此？”<em class="r">子贡</em>曰：“夫子之道至大也，故天下莫能容夫子。夫子盖少贬焉？”<em class="r">孔子</em>曰：“<em class="r">赐</em>，良农能稼而不能为穑，良工能巧而不能为顺。君子能修其道，纲而纪之，统而理之，而不能为容。今尔不修尔道而求为容。<em class="r">赐</em>，而志不远矣！”</p>
<p><em class="r">子贡</em>出，<em class="r">颜回</em>入见。<em class="r">孔子</em>曰：“<em class="r">回</em>，《诗》云‘匪兕匪虎，率彼旷野’。吾道非邪？吾何为于此？”<em class="r">颜回</em>曰：“夫子之道至大，故天下莫能容。虽然，夫子推而行之，不容何病，不容然后见君子！夫道之不修也，是吾丑也。夫道既已大修而不用，是有国者之丑也。不容何病，不容然后见君子！”<em class="r">孔子</em>欣然而笑曰：“有是哉<em class="r">颜氏</em>之子！使尔多财，吾为尔宰。”</p>
<p>于是使<em class="r">子贡</em>至<em class="r">楚</em>。<em class="r">楚昭王</em>兴师迎<em class="r">孔子</em>，然后得免。</p>
<p><em class="r">昭王</em>将以书社地七百里封<em class="r">孔子</em>。<em class="r">楚令尹子西</em>曰：“王之使使诸侯有如<em class="r">子贡</em>者乎？”曰：“无有。”“王之辅相有如<em class="r">颜回</em>者乎？”曰：“无有。”“王之将率有如<em class="r">子路</em>者乎？”曰：“无有。”“王之官尹有如<em class="r">宰予</em>者乎？”曰：“无有。”“且<em class="r">楚</em>之祖封于<em class="r">周</em>，号为子男五十里。今<em class="r">孔丘</em>述<em class="r">三五</em>之法，明<em class="r">周召</em>之业，王若用之，则<em class="r">楚</em>安得世世堂堂方数千里乎？夫<em class="r">文王</em>在<em class="r">丰</em>，<em class="r">武王</em>在<em class="r">镐</em>，百里之君卒王天下。今<em class="r">孔丘</em>得据土壤，贤弟子为佐，非<em class="r">楚</em>之福也。”<em class="r">昭王</em>乃止。其秋，<em class="r">楚昭王</em>卒于<em class="r">城父</em>。</p>
<p><em class="r">楚</em>狂<em class="r">接舆</em>歌而过<em class="r">孔子</em>，曰：“凤兮凤兮，何德之衰！往者不可谏兮，来者犹可追也！已而已而，今之从政者殆而！”<em class="r">孔子</em>下，欲与之言。趋而去，弗得与之言。</p>
<p>于是<em class="r">孔子</em>自<em class="r">楚</em>反乎<em class="r">卫</em>。是岁也，<em class="r">孔子</em>年六十三，而<em class="r">鲁哀公</em>六年也。</p>
<p>其明年，<em class="r">吴</em>与<em class="r">鲁</em>会<em class="r">缯</em>，征百牢。<em class="r">太宰嚭</em>召<em class="r">季康子</em>。<em class="r">康子</em>使<em class="r">子贡</em>往，然后得已。</p>
<p><em class="r">孔子</em>曰：“<em class="r">鲁卫</em>之政，兄弟也。”是时，<em class="r">卫君辄</em>父不得立，在外，诸侯数以为让。而<em class="r">孔子</em>弟子多仕于<em class="r">卫</em>，<em class="r">卫君</em>欲得<em class="r">孔子</em>为政。<em class="r">子路</em>曰：“<em class="r">卫君</em>待子而为政，子将奚先？”<em class="r">孔子</em>曰：“必也正名乎！”<em class="r">子路</em>曰：“有是哉，子之迂也！何其正也？”<em class="r">孔子</em>曰：“野哉<em class="r">由</em>也！夫名不正则言不顺，言不顺则事不成，事不成则礼乐不兴，礼乐不兴则刑罚不中，刑罚不中则民无所错手足矣。夫君子为之必可名，言之必可行。君子于其言，无所苟而已矣。”</p>
<p>其明年，<em class="r">冉有</em>为<em class="r">季氏</em>将师，与<em class="r">齐</em>战于<em class="r">郎</em>，克之。<em class="r">季康子</em>曰：“子之于军旅，学之乎？性之乎？”<em class="r">冉有</em>曰：“学之于<em class="r">孔子</em>。”<em class="r">季康子</em>曰：“<em class="r">孔子</em>何如人哉？”对曰：“用之有名；播之百姓，质诸鬼神而无憾。<em class="r">求</em>之至于此道，虽累千社，夫子不利也。”<em class="r">康子</em>曰：“我欲召之，可乎？”对曰：“欲召之，则毋以小人固之，则可矣。”而<em class="r">卫孔文子</em>将攻<em class="r">太叔</em>，问策于<em class="r">仲尼</em>。<em class="r">仲尼</em>辞不知，退而命载而行，曰：“鸟能择木，木岂能择鸟乎！”<em class="r">文子</em>固止。会<em class="r">季康子</em>逐<em class="r">公华</em>、<em class="r">公宾</em>、<em class="r">公林</em>，以币迎<em class="r">孔子</em>，<em class="r">孔子</em>归<em class="r">鲁</em>。</p>
<p><em class="r">孔子</em>之去<em class="r">鲁</em>凡十四岁而反乎<em class="r">鲁</em>。</p>
<p><em class="r">鲁哀公</em>问政，对曰：“政在选臣。”<em class="r">季康子</em>问政，曰：“举直错诸枉，则枉者直。”<em class="r">康子</em>患盗，<em class="r">孔子</em>曰：“苟子之不欲，虽赏之不窃。”然<em class="r">鲁</em>终不能用<em class="r">孔子</em>，<em class="r">孔子</em>亦不求仕。</p>
<p><em class="r">孔子</em>之时，<em class="r">周室</em>微而礼乐废，《诗书》缺。追迹<em class="r">三代</em>之礼，序《书传》，上纪<em class="r">唐虞</em>之际，下至<em class="r">秦缪</em>，编次其事。曰：“<em class="r">夏</em>礼吾能言之，<em class="r">杞</em>不足征也。<em class="r">殷</em>礼吾能言之，<em class="r">宋</em>不足征也。足，则吾能征之矣。”观<em class="r">殷夏</em>所损益，曰：“后虽百世可知也，以一文一质。<em class="r">周</em>监二代，郁郁乎文哉。吾从<em class="r">周</em>。”故《书传》、《礼记》自<em class="r">孔氏</em>。</p>
<p><em class="r">孔子</em>语<em class="r">鲁</em>大师：“乐其可知也。始作翕如，纵之纯如，皦如，绎如也，以成。”“吾自<em class="r">卫</em>反<em class="r">鲁</em>，然后乐正，《雅》《颂》各得其所。”</p>
<p>古者《诗》三千馀篇，及至<em class="r">孔子</em>，去其重，取可施于礼义，上采<em class="r">契后稷</em>，中述<em class="r">殷周</em>之盛，至<em class="r">幽厉</em>之缺，始于衽席，故曰“《关雎》之乱以为《风》始，《鹿鸣》为《小》《雅》始，《文王》为《大雅》始，《清庙》为《颂》始”。三百五篇<em class="r">孔子</em>皆弦歌之，以求合《韶》《武》《雅》《颂》之音。礼乐自此可得而述，以备王道，成六艺。</p>
<p><em class="r">孔子</em>晚而喜《易》，序《彖》、《系》、《象》、《说卦》、《文言》。读《易》，韦编三绝。曰：“假我数年，若是，我于《易》则彬彬矣。”</p>
<p><em class="r">孔子</em>以诗书礼乐教，弟子盖三千焉，身通六艺者七十有二人。如<em class="r">颜浊邹</em>之徒，颇受业者甚众。</p>
<p><em class="r">孔子</em>以四教：文，行，忠，信。绝四：毋意，毋必，毋固，毋我。所慎：齐，战，疾。子罕言利与命与仁。不愤不启，举一隅不以三隅反，则弗复也。</p>
<p>其于乡党，恂恂似不能言者。其于宗庙朝廷，辩辩言，唯谨尔。朝，与上大夫言，訚訚如也；与下大夫言，侃侃如也。</p>
<p>入公门，鞠躬如也；趋进，翼如也。君召使傧，色勃如也。君命召，不俟驾行矣。</p>
<p>鱼馁，肉败，割不正，不食。席不正，不坐。食于有丧者之侧，未尝饱也。</p>
<p>是日哭，则不歌。见齐衰、瞽者，虽童子必变。</p>
<p>“三人行，必得我师。”“德之不修，学之不讲，闻义不能徙，不善不能改，是吾忧也。”使人歌，善，则使复之，然后和之。</p>
<p>子不语：怪，力，乱，神。</p>
<p><em class="r">子贡</em>曰：“夫子之文章，可得闻也。夫子言天道与性命，弗可得闻也已。”<em class="r">颜渊</em>喟然叹曰：“仰之弥高，钻之弥坚。瞻之在前，忽焉在后。夫子循循然善诱人，博我以文，约我以礼，欲罢不能。既竭我才，如有所立，卓尔。虽欲从之，蔑由也已。”<em class="r">达巷</em>党人曰：“大哉<em class="r">孔子</em>，博学而无所成名。”子闻之曰：“我何执？执御乎？执射乎？我执御矣。”<em class="r">牢</em>曰：“子云‘不试，故艺’。”</p>
<p><em class="r">鲁哀公</em>十四年春，狩<em class="r">大野</em>。<em class="r">叔孙氏</em>车子<em class="r">&lt;imgalt=""class="kindle-cn-inline-character"src="Image00054.jpg"/&gt;商</em>获兽，以为不祥。<em class="r">仲尼</em>视之，曰：“麟也。”取之。曰：“<em class="r">河</em>不出图，<em class="r">雒</em>不出书，吾已矣夫！”<em class="r">颜渊</em>死，<em class="r">孔子</em>曰：“天丧予！”及西狩见麟，曰：“吾道穷矣！”喟然叹曰：“莫知我夫！”<em class="r">子贡</em>曰：“何为莫知子？”子曰：“不怨天，不尤人，下学而上达，知我者其天乎！”</p>
<p>“不降其志，不辱其身，<em class="r">伯夷</em>、<em class="r">叔齐</em>乎！”谓“<em class="r">柳下惠</em>、<em class="r">少连</em>降志辱身矣”。谓“<em class="r">虞仲</em>、<em class="r">夷逸</em>隐居放言，行中清，废中权”。“我则异于是，无可无不可。”</p>
<p>子曰：“弗乎弗乎，君子病没世而名不称焉。吾道不行矣，吾何以自见于后世哉？”乃因史记作《春秋》，上至<em class="r">隐公</em>，下讫<em class="r">哀公</em>十四年，十二公。据<em class="r">鲁</em>，亲<em class="r">周</em>，故<em class="r">殷</em>，运之<em class="r">三代</em>。约其文辞而指博。故<em class="r">吴楚</em>之君自称王，而《春秋》贬之曰“子”；<em class="r">践土</em>之会实召<em class="r">周</em>天子，而《春秋》讳之曰“天王狩于<em class="r">河阳</em>”：推此类以绳当世。贬损之义，后有王者举而开之。《春秋》之义行，则天下乱臣贼子惧焉。</p>
<p><em class="r">孔子</em>在位听讼，文辞有可与人共者，弗独有也。至于为《春秋》，笔则笔，削则削，<em class="r">子夏</em>之徒不能赞一辞。弟子受《春秋》，<em class="r">孔子</em>曰：“后世知<em class="r">丘</em>者以《春》《秋》，而罪<em class="r">丘</em>者亦以《春秋》。”</p>
<p>明岁，<em class="r">子路</em>死于<em class="r">卫</em>。<em class="r">孔子</em>病，<em class="r">子贡</em>请见。<em class="r">孔子</em>方负杖逍遥于门，曰：“<em class="r">赐</em>，汝来何其晚也？”<em class="r">孔子</em>因叹，歌曰：“<em class="r">太山</em>坏乎！梁柱摧乎！哲人萎乎！”因以涕下。谓<em class="r">子贡</em>曰：“天下无道久矣，莫能宗予。<em class="r">夏</em>人殡于东阶，<em class="r">周</em>人于西阶，<em class="r">殷</em>人两柱间。昨暮予梦坐奠两柱之间，予始<em class="r">殷</em>人也。”后七日卒。</p>
<p><em class="r">孔子</em>年七十三，以<em class="r">鲁哀公</em>十六年四月己丑卒。</p>
<p><em class="r">哀公</em>诔之曰：“旻天不吊，不憗遗一老，俾屏余一人以在位，茕茕余在疚。呜呼哀哉！<em class="r">尼父</em>，毋自律！”<em class="r">子贡</em>曰：“君其不没于<em class="r">鲁</em>乎！夫子之言曰：‘礼失则昏，名失则愆。失志为昏，失所为愆。’生不能用，死而诔之，非礼也。称‘余一人’，非名也。”</p>
<p><em class="r">孔子</em>葬<em class="r">鲁</em>城北<em class="r">泗</em>上，弟子皆服三年。三年心丧毕，相诀而去，则哭，各复尽哀；或复留。唯<em class="r">子赣</em>庐于冢上，凡六年，然后去。弟子及<em class="r">鲁</em>人往从冢而家者百有馀室，因命曰<em class="r">孔里</em>。<em class="r">鲁</em>世世相传以岁时奉祠<em class="r">孔子冢</em>，而诸儒亦讲礼乡饮大射于<em class="r">孔子冢</em>。<em class="r">孔子冢</em>大一顷。故所居堂、弟子内，后世因庙，藏<em class="r">孔子</em>衣冠琴车书，至于<em class="r">汉</em>二百馀年不绝。<em class="r">高皇帝</em>过<em class="r">鲁</em>，以太牢祠焉。诸侯卿相至，常先谒然后从政。</p>
<p><em class="r">孔子</em>生<em class="r">鲤</em>，字<em class="r">伯鱼</em>。<em class="r">伯鱼</em>年五十，先<em class="r">孔子</em>死。</p>
<p><em class="r">伯鱼</em>生<em class="r">伋</em>，字<em class="r">子思</em>，年六十二。尝困于<em class="r">宋</em>。<em class="r">子思</em>作《中庸》。</p>
<p><em class="r">子思</em>生<em class="r">白</em>，字<em class="r">子上</em>，年四十七。<em class="r">子上</em>生<em class="r">求</em>，字<em class="r">子家</em>，年四十五。<em class="r">子家</em>生<em class="r">箕</em>，字<em class="r">子京</em>，年四十六。<em class="r">子京</em>生<em class="r">穿</em>，字<em class="r">子高</em>，年五十一。<em class="r">子高</em>生<em class="r">子慎</em>，年五十七，尝为<em class="r">魏</em>相。</p>
<p><em class="r">子慎</em>生<em class="r">鲋</em>，年五十七，为<em class="r">陈王涉</em>博士，死于<em class="r">陈</em>下。</p>
<p><em class="r">鲋</em>弟<em class="r">子襄</em>，年五十七。尝为<em class="r">孝惠皇帝</em>博士，迁为<em class="r">长沙</em>太守。长九尺六寸。</p>
<p><em class="r">子襄</em>生<em class="r">忠</em>，年五十七。<em class="r">忠</em>生<em class="r">武</em>，<em class="r">武</em>生<em class="r">延年</em>及<em class="r">安国</em>。<em class="r">安国</em>为今皇帝博士，至<em class="r">临淮</em>太守，蚤卒。<em class="r">安国</em>生<em class="r">卬</em>，<em class="r">卬</em>生<em class="r">&lt;imgalt=""class="kindle-cn-inline-character"src="Image00091.jpg"/&gt;</em>。</p>
<p><em class="r">太史公</em>曰：《诗》有之：“高山仰止，景行行止。”虽不能至，然心向往之。余读<em class="r">孔氏书</em>，想见其为人。适<em class="r">鲁</em>，观<em class="r">仲尼</em>庙堂车服礼器，诸生以时习礼其家，余祗回留之不能去云。天下君王至于贤人众矣，当时则荣，没则已焉。<em class="r">孔子</em>布衣，传十馀世，学者宗之。自天子王侯，中国言《六艺》者折中于夫子，可谓至圣矣！</p>
		</div>
	</div>
</main>

</body>
</html>
