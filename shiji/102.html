<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百二张释之冯唐列传第四十二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百二张释之冯唐列传第四十二</h1>
		<div class="content">
			<p><em class="r">张廷尉释之</em>者，<em class="r">堵阳</em>人也，字<em class="r">季</em>。有兄<em class="r">仲</em>同居。以訾为骑郎，事_孝文_<em class="r">帝</em>，十岁不得调，无所知名。<em class="r">释之</em>曰：“久宦减<em class="r">仲</em>之产，不遂。”欲自免归。中郎将<em class="r">袁盎</em>知其贤，惜其去，乃请徙<em class="r">释之</em>补谒者。<em class="r">释之</em>既朝毕，因前言便宜事。<em class="r">文帝</em>曰：“卑之，毋甚高论，令今可施行也。”于是<em class="r">释之</em>言<em class="r">秦汉</em>之间事，<em class="r">秦</em>所以失而<em class="r">汉</em>所以兴者久之。<em class="r">文帝</em>称善，乃拜<em class="r">释之</em>为谒者仆射。</p>
<p><em class="r">释之</em>从行，登虎圈。上问<em class="r">上林</em>尉诸禽兽簿，十馀问，尉左右视，尽不能对。虎圈啬夫从旁代尉对上所问禽兽簿甚悉，欲以观其能口对响应无穷者。<em class="r">文帝</em>曰：“吏不当若是邪？尉无赖！”乃诏<em class="r">释之</em>拜啬夫为<em class="r">上林</em>令。<em class="r">释之</em>久之前曰：“陛下以<em class="r">绛侯周勃</em>何如人也？”上曰：“长者也。”又复问：“<em class="r">东阳侯张相如</em>何如人也？”上复曰：“长者。”<em class="r">释之</em>曰：“夫<em class="r">绛侯</em>、<em class="r">东阳侯</em>称为长者，此两人言事曾不能出口，岂敩此啬夫谍谍利口捷给哉！且<em class="r">秦</em>以任刀笔之吏，吏争以亟疾苛察相高，然其敝徒文具耳，无恻隐之实。以故不闻其过，陵迟而至于<em class="r">二世</em>，天下土崩。今陛下以啬夫口辩而超迁之，臣恐天下随风靡靡，争为口辩而无其实。且下之化上疾于景响，举错不可不审也。”<em class="r">文帝</em>曰：“善。”乃止不拜啬夫。</p>
<p>上就车，召<em class="r">释之</em>参乘，徐行，问<em class="r">释之秦</em>之敝。具以质言。至宫，上拜_释_<em class="r">之</em>为公车令。</p>
<p>顷之，太子与<em class="r">梁王</em>共车入朝，不下司马门，于是<em class="r">释之</em>追止太子、<em class="r">梁王</em>无得入殿门。遂劾不下公门不敬，奏之。<em class="r">薄太后</em>闻之，<em class="r">文帝</em>免冠谢曰：“教儿子不谨。”<em class="r">薄太后</em>乃使使承诏赦太子、<em class="r">梁王</em>，然后得入。<em class="r">文帝</em>由是奇<em class="r">释之</em>，拜为中大夫。</p>
<p>顷之，至中郎将。从行至<em class="r">霸陵</em>，居北临厕。是时<em class="r">慎夫人</em>从，上指示_慎_<em class="r">夫人新丰</em>道，曰：“此走<em class="r">邯郸</em>道也。”使<em class="r">慎夫人</em>鼓瑟，上自倚瑟而歌，意惨凄悲怀，顾谓群臣曰：“嗟乎！以北山石为椁，用纻絮斮陈，蕠漆其间，岂可动哉！”左右皆曰：“善。”<em class="r">释之</em>前进曰：“使其中有可欲者，虽锢南山犹有郄；使其中无可欲者，虽无石椁，又何戚焉！”<em class="r">文帝</em>称善。其后拜<em class="r">释之</em>为廷尉。</p>
<p>顷之，上行出<em class="r">中渭桥</em>，有一人从桥下走出，乘舆马惊。于是使骑捕，属之廷尉。<em class="r">释之</em>治问。曰：“县人来，闻跸，匿桥下。久之，以为行已过，即出，见乘舆车骑，即走耳。”廷尉奏当，一人犯跸，当罚金。<em class="r">文帝</em>怒曰：“此人亲惊吾马，吾马赖柔和，令他马，固不败伤我乎？而廷尉乃当之罚金！”_释_<em class="r">之</em>曰：“法者天子所与天下公共也。今法如此而更重之，是法不信于民也。且方其时，上使立诛之则已。今既下廷尉，廷尉，天下之平也，一倾而天下用法皆为轻重，民安所措其手足？唯陛下察之。”良久，上曰：“廷尉当是也。”</p>
<p>其后有人盗<em class="r">高庙</em>坐前玉环，捕得，<em class="r">文帝</em>怒，下廷尉治。<em class="r">释之</em>案律盗宗庙服御物者为奏，奏当弃市。上大怒曰：“人之无道，乃盗先帝庙器，吾属廷尉者，欲致之族，而君以法奏之，非吾所以共承宗庙意也。”<em class="r">释之</em>免冠顿首谢曰：“法如是足也。且罪等，然以逆顺为差。今盗宗庙器而族之，有如万分之一，假令愚民取<em class="r">长陵</em>一抔土，陛下何以加其法乎？”久之，<em class="r">文帝</em>与太后言之，乃许廷尉当。是时，中尉<em class="r">条侯周亚夫</em>与<em class="r">梁</em>相<em class="r">山都侯王恬开</em>见<em class="r">释之</em>持议平，乃结为亲友。<em class="r">张廷尉</em>由此天下称之。</p>
<p>后<em class="r">文帝</em>崩，<em class="r">景帝</em>立，<em class="r">释之</em>恐，称病。欲免去，惧大诛至；欲见谢，则未知何如。用<em class="r">王生</em>计，卒见谢，<em class="r">景帝</em>不过也。</p>
<p><em class="r">王生</em>者，善为<em class="r">黄老</em>言，处士也。尝召居廷中，三公九卿尽会立，<em class="r">王生</em>老人，曰“吾袜解”，顾谓<em class="r">张廷尉</em>：“为我结袜！”<em class="r">释之</em>跪而结之。既已，人或谓<em class="r">王生</em>曰：“独奈何廷辱<em class="r">张廷尉</em>，使跪结袜？”<em class="r">王生</em>曰：“吾老且贱，自度终无益于<em class="r">张廷尉</em>。<em class="r">张廷尉</em>方今天下名臣，吾故聊辱廷尉，使跪结袜，欲以重之。”诸公闻之，贤<em class="r">王生</em>而重<em class="r">张廷尉</em>。</p>
<p><em class="r">张廷尉</em>事<em class="r">景帝</em>岁馀，为<em class="r">淮南王</em>相，犹尚以前过也。久之，<em class="r">释之</em>卒。其子曰<em class="r">张挚</em>，字<em class="r">长公</em>，官至大夫，免。以不能取容当世，故终身不仕。</p>
<p><em class="r">冯唐</em>者，其大父<em class="r">赵</em>人。父徙<em class="r">代</em>。<em class="r">汉</em>兴徙<em class="r">安陵</em>。<em class="r">唐</em>以孝著，为中郎署长，事<em class="r">文帝</em>。<em class="r">文帝</em>辇过，问<em class="r">唐</em>曰：“父老何自为郎？家安在？”<em class="r">唐</em>具以实对。<em class="r">文帝</em>曰：“吾居<em class="r">代</em>时，吾尚食监<em class="r">高袪</em>数为我言<em class="r">赵</em>将<em class="r">李齐</em>之贤，战于<em class="r">钜鹿</em>下。今吾每饭，意未尝不在<em class="r">钜鹿</em>也。父知之乎？”<em class="r">唐</em>对曰：“尚不如<em class="r">廉颇</em>、<em class="r">李牧</em>之为将也。”上曰：“何以？”<em class="r">唐</em>曰：“臣大父在<em class="r">赵</em>时，为官率将，善<em class="r">李牧</em>。臣父故为<em class="r">代</em>相，善<em class="r">赵</em>将<em class="r">李齐</em>，知其为人也。”上既闻<em class="r">廉颇</em>、<em class="r">李牧</em>为人，良说，而搏髀曰：“嗟乎！吾独不得<em class="r">廉颇</em>、<em class="r">李牧</em>时为吾将，吾岂忧<em class="r">匈奴</em>哉！”唐曰：“主臣！陛下虽得<em class="r">廉颇</em>、<em class="r">李牧</em>，弗能用也。”上怒，起入禁中。良久，召<em class="r">唐</em>让曰：“公奈何众辱我，独无间处乎？”<em class="r">唐</em>谢曰：“鄙人不知忌讳。”</p>
<p>当是之时，<em class="r">匈奴</em>新大入<em class="r">朝</em>&lt;imgalt=""class="kindle-cn-inline-character"src="Image00133.jpg"/&gt;，杀<em class="r">北地</em>都尉<em class="r">卬</em>。上以<em class="r">胡</em>寇为意，乃卒复问<em class="r">唐</em>曰：“公何以知吾不能用<em class="r">廉颇</em>、<em class="r">李牧</em>也？”<em class="r">唐</em>对曰：“臣闻上古王者之遣将也，跪而推毂，曰阃以内者，寡人制之；阃以外者，将军制之。军功爵赏皆决于外，归而奏之。此非虚言也。臣大父言，<em class="r">李牧</em>为<em class="r">赵</em>将居边，军市之租皆自用飨士，赏赐决于外，不从中扰也。委任而责成功，故<em class="r">李牧</em>乃得尽其智能，遣选车千三百乘，彀骑万三千，百金之士十万，是以北逐单于，破<em class="r">东胡</em>，灭<em class="r">澹林</em>，西抑强<em class="r">秦</em>，南支<em class="r">韩</em>、<em class="r">魏</em>。当是之时，<em class="r">赵</em>几霸。其后会<em class="r">赵王迁</em>立，其母倡也。<em class="r">王迁</em>立，乃用<em class="r">郭开</em>谗，卒诛<em class="r">李牧</em>，令<em class="r">颜聚</em>代之。是以兵破士北，为<em class="r">秦</em>所禽灭。今臣窃闻<em class="r">魏尚</em>为<em class="r">云中</em>守，其军市租尽以飨士卒，出私养钱，五日一椎牛，飨宾客军吏舍人，是以<em class="r">匈奴</em>远避，不近<em class="r">云中</em>之塞。虏曾一入，<em class="r">尚</em>率车骑击之，所杀甚众。夫士卒尽家人子，起田中从军，安知尺籍伍符。终日力战，斩首捕虏，上功莫府，一言不相应，文吏以法绳之。其赏不行而吏奉法必用。臣愚，以为陛下法太明，赏太轻，罚太重。且<em class="r">云中</em>守_魏_<em class="r">尚</em>坐上功首虏差六级，陛下下之吏，削其爵，罚作之。由此言之，陛下虽得<em class="r">廉颇</em>、<em class="r">李牧</em>，弗能用也。臣诚愚，触忌讳，死罪死罪！”<em class="r">文帝</em>说。是日令<em class="r">冯唐</em>持节赦<em class="r">魏尚</em>，复以为<em class="r">云中</em>守，而拜<em class="r">唐</em>为车骑都尉，主中尉及郡国车士。</p>
<p>七年，<em class="r">景帝</em>立，以<em class="r">唐</em>为<em class="r">楚</em>相，免。<em class="r">武帝</em>立，求贤良，举<em class="r">冯唐</em>。<em class="r">唐</em>时年九十馀，不能复为官，乃以<em class="r">唐</em>子<em class="r">冯遂</em>为郎。<em class="r">遂</em>字<em class="r">王孙</em>，亦奇士，与余善。</p>
<p><em class="r">太史公</em>曰：<em class="r">张季</em>之言长者，守法不阿意；<em class="r">冯公</em>之论将率，有味哉！有味哉！语曰“不知其人，视其友”。二君之所称诵，可著廊庙。《书》曰“不偏不党，王道荡荡；不党不偏，王道便便”。<em class="r">张季</em>、<em class="r">冯公</em>近之矣。</p>
		</div>
	</div>
</main>

</body>
</html>
