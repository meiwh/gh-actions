<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十乐毅列传第二十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十乐毅列传第二十</h1>
		<div class="content">
			<p><em class="r">乐毅</em>者，其先祖曰<em class="r">乐羊</em>。<em class="r">乐羊</em>为<em class="r">魏文侯</em>将，伐取<em class="r">中山</em>，<em class="r">魏文侯</em>封<em class="r">乐羊</em>以<em class="r">灵寿</em>。<em class="r">乐羊</em>死，葬于<em class="r">灵寿</em>，其后子孙因家焉。<em class="r">中山</em>复国，至<em class="r">赵武灵王</em>时复灭<em class="r">中山</em>，而<em class="r">乐氏</em>后有<em class="r">乐毅</em>。</p>
<p><em class="r">乐毅</em>贤，好兵，<em class="r">赵</em>人举之。及<em class="r">武灵王</em>有<em class="r">沙丘</em>之乱，乃去<em class="r">赵</em>适<em class="r">魏</em>。闻<em class="r">燕昭王</em>以<em class="r">子之</em>之乱而<em class="r">齐</em>大败<em class="r">燕</em>，<em class="r">燕昭王</em>怨<em class="r">齐</em>，未尝一日而忘报<em class="r">齐</em>也。<em class="r">燕</em>国小，辟远，力不能制，于是屈身下士，先礼<em class="r">郭隗</em>以招贤者。<em class="r">乐毅</em>于是为<em class="r">魏昭王</em>使于<em class="r">燕</em>，<em class="r">燕王</em>以客礼待之。<em class="r">乐毅</em>辞让，遂委质为臣，<em class="r">燕昭王</em>以为亚卿，久之。</p>
<p>当是时，<em class="r">齐湣王</em>强，南败<em class="r">楚</em>相<em class="r">唐眜</em>于<em class="r">重丘</em>，西摧<em class="r">三晋</em>于<em class="r">观津</em>，遂与<em class="r">三晋</em>击<em class="r">秦</em>，助<em class="r">赵</em>灭<em class="r">中山</em>，破<em class="r">宋</em>，广地千馀里。与<em class="r">秦昭王</em>争重为帝，已而复归之。诸侯皆欲背<em class="r">秦</em>而服于<em class="r">齐</em>。<em class="r">湣王</em>自矜，百姓弗堪。于是<em class="r">燕昭王</em>问伐<em class="r">齐</em>之事。<em class="r">乐毅</em>对曰：“<em class="r">齐</em>，霸国之馀业也，地大人众，未易独攻也。王必欲伐之，莫如与<em class="r">赵</em>及<em class="r">楚</em>、<em class="r">魏</em>。”于是使<em class="r">乐毅</em>约<em class="r">赵惠文王</em>，别使连<em class="r">楚</em>、<em class="r">魏</em>，令<em class="r">赵</em>啗说<em class="r">秦</em>以伐<em class="r">齐</em>之利。诸侯害<em class="r">齐湣王</em>之骄暴，皆争合从与<em class="r">燕</em>伐<em class="r">齐</em>。<em class="r">乐毅</em>还报，<em class="r">燕昭王</em>悉起兵，使<em class="r">乐毅</em>为上将军，<em class="r">赵惠文王</em>以相国印授<em class="r">乐毅</em>。<em class="r">乐毅</em>于是并护<em class="r">赵</em>、<em class="r">楚</em>、<em class="r">韩</em>、<em class="r">魏</em>、<em class="r">燕</em>之兵以伐<em class="r">齐</em>，破之<em class="r">济</em>西。诸侯兵罢归，而<em class="r">燕</em>军<em class="r">乐毅</em>独追，至于<em class="r">临菑</em>。<em class="r">齐湣王</em>之败<em class="r">济</em>西，亡走，保于<em class="r">莒</em>。<em class="r">乐毅</em>独留徇<em class="r">齐</em>，<em class="r">齐</em>皆城守。<em class="r">乐毅</em>攻入<em class="r">临菑</em>，尽取<em class="r">齐</em>宝财物祭器输之燕。<em class="r">燕昭王</em>大说，亲至<em class="r">济</em>上劳军，行赏飨士，封<em class="r">乐毅</em>于<em class="r">昌国</em>，号为<em class="r">昌国君</em>。于是<em class="r">燕昭王</em>收<em class="r">齐</em>卤获以归，而使<em class="r">乐毅</em>复以兵平<em class="r">齐</em>城之不下者。</p>
<p><em class="r">乐毅</em>留徇<em class="r">齐</em>五岁，下<em class="r">齐</em>七十馀城，皆为郡县以属<em class="r">燕</em>，唯独<em class="r">莒</em>、<em class="r">即墨</em>未服。会<em class="r">燕昭王</em>死，子立为<em class="r">燕惠王</em>。<em class="r">惠王</em>自为太子时尝不快于<em class="r">乐毅</em>，及即位，<em class="r">齐</em>之<em class="r">田单</em>闻之，乃纵反间于<em class="r">燕</em>，曰：“<em class="r">齐</em>城不下者两城耳。然所以不早拔者，闻<em class="r">乐毅</em>与<em class="r">燕</em>新王有隙，欲连兵且留<em class="r">齐</em>，南面而王<em class="r">齐</em>。<em class="r">齐</em>之所患，唯恐他将之来。”于是<em class="r">燕惠王</em>固已疑<em class="r">乐毅</em>，得<em class="r">齐</em>反间，乃使<em class="r">骑劫</em>代将，而召<em class="r">乐毅</em>。<em class="r">乐毅</em>知<em class="r">燕惠王</em>之不善代之，畏诛，遂西降<em class="r">赵</em>。<em class="r">赵</em>封<em class="r">乐毅</em>于<em class="r">观津</em>，号曰<em class="r">望诸君</em>。尊宠<em class="r">乐毅</em>以警动于<em class="r">燕</em>、<em class="r">齐</em>。</p>
<p><em class="r">齐田单</em>后与<em class="r">骑劫</em>战，果设诈诳<em class="r">燕</em>军，遂破<em class="r">骑劫</em>于<em class="r">即墨</em>下，而转战逐<em class="r">燕</em>，北至<em class="r">河</em>上，尽复得<em class="r">齐</em>城，而迎<em class="r">襄王</em>于<em class="r">莒</em>，入于<em class="r">临菑</em>。</p>
<p><em class="r">燕惠王</em>后悔使<em class="r">骑劫</em>代<em class="r">乐毅</em>，以故破军亡将失<em class="r">齐</em>；又怨<em class="r">乐毅</em>之降<em class="r">赵</em>，恐<em class="r">赵</em>用<em class="r">乐毅</em>而乘<em class="r">燕</em>之弊以伐<em class="r">燕</em>。<em class="r">燕惠王</em>乃使人让<em class="r">乐毅</em>，且谢之曰：“先王举国而委将军，将军为<em class="r">燕</em>破<em class="r">齐</em>，报先王之仇，天下莫不震动，寡人岂敢一日而忘将军之功哉！会先王弃群臣，寡人新即位，左右误寡人。寡人之使<em class="r">骑劫</em>代将军，为将军久暴露于外，故召将军且休，计事。将军过听，以与寡人有隙，遂捐<em class="r">燕</em>归<em class="r">赵</em>。将军自为计则可矣，而亦何以报先王之所以遇将军之意乎？”<em class="r">乐毅</em>报遗<em class="r">燕惠王</em>书曰：</p>
<p>臣不佞，不能奉承王命，以顺左右之心，恐伤先王之明，有害足下之义，故遁逃走<em class="r">赵</em>。今足下使人数之以罪，臣恐侍御者不察先王之所以畜幸臣之理，又不白臣之所以事先王之心，故敢以书对。</p>
<p>臣闻贤圣之君不以禄私亲，其功多者赏之，其能当者处之。故察能而授官者，成功之君也；论行而结交者，立名之士也。臣窃观先王之举也，见有高世主之心，故假节于<em class="r">魏</em>，以身得察于<em class="r">燕</em>。先王过举，厕之宾客之中，立之群臣之上，不谋父兄，以为亚卿。臣窃不自知，自以为奉令承教，可幸无罪，故受令而不辞。</p>
<p>先王命之曰：“我有积怨深怒于<em class="r">齐</em>，不量轻弱，而欲以<em class="r">齐</em>为事。”臣曰：“夫<em class="r">齐</em>，霸国之馀业而最胜之遗事也。练于兵甲，习于战攻。王若欲伐之，必与天下图之。与天下图之，莫若结于<em class="r">赵</em>。且又<em class="r">淮</em>北、<em class="r">宋</em>地，<em class="r">楚魏</em>之所欲也，<em class="r">赵</em>若许而约，四国攻之，<em class="r">齐</em>可大破也。”先王以为然，具符节南使臣于<em class="r">赵</em>。顾反命，起兵击<em class="r">齐</em>。以天之道，先王之灵，<em class="r">河北</em>之地随先王而举之<em class="r">济上</em>。<em class="r">济上</em>之军受命击<em class="r">齐</em>，大败<em class="r">齐</em>人。轻卒锐兵，长驱至国。<em class="r">齐王</em>遁而走<em class="r">莒</em>，仅以身免；珠玉财宝车甲珍器尽收入于<em class="r">燕</em>。<em class="r">齐</em>器设于<em class="r">宁台</em>，大吕陈于<em class="r">元英</em>，故鼎反乎<em class="r">磿室</em>，<em class="r">蓟丘</em>之植植于<em class="r">汶</em>篁，自<em class="r">五伯</em>已来，功未有及先王者也。先王以为慊于志，故裂地而封之，使得比小国诸侯。臣窃不自知，自以为奉命承教，可幸无罪，是以受命不辞。</p>
<p>臣闻贤圣之君，功立而不废，故著于《春秋》；蚤知之士，名成而不毁，故称于后世。若先王之报怨雪耻，夷万乘之强国，收八百岁之蓄积，及至弃群臣之日，馀教未衰，执政任事之臣，修法令，慎庶孽，施及乎萌隶，皆可以教后世。</p>
<p>臣闻之，善作者不必善成，善始者不必善终。昔<em class="r">伍子胥</em>说听于<em class="r">阖闾</em>，而<em class="r">吴王</em>远迹至<em class="r">郢</em>；<em class="r">夫差</em>弗是也，赐之鸱夷而浮之<em class="r">江</em>。<em class="r">吴王</em>不寤先论之可以立功，故沉<em class="r">子胥</em>而不悔；<em class="r">子胥</em>不蚤见主之不同量，是以至于入<em class="r">江</em>而不化。</p>
<p>夫免身立功，以明先王之迹，臣之上计也。离毁辱之诽谤，堕先王之名，臣之所大恐也。临不测之罪，以幸为利，义之所不敢出也。</p>
<p>臣闻古之君子，交绝不出恶声；忠臣去国，不洁其名。臣虽不佞，数奉教于君子矣。恐侍御者之亲左右之说，不察疏远之行，故敢献书以闻，唯君王之留意焉。</p>
<p>于是<em class="r">燕王</em>复以<em class="r">乐毅</em>子<em class="r">乐閒</em>为<em class="r">昌国君</em>；而<em class="r">乐毅</em>往来复通<em class="r">燕</em>，<em class="r">燕</em>、<em class="r">赵</em>以为客卿。<em class="r">乐毅</em>卒于<em class="r">赵</em>。</p>
<p><em class="r">乐閒</em>居<em class="r">燕</em>三十馀年，<em class="r">燕王喜</em>用其相<em class="r">栗腹</em>之计，欲攻<em class="r">赵</em>，而问<em class="r">昌国君乐閒</em>。<em class="r">乐閒</em>曰：“<em class="r">赵</em>，四战之国也，其民习兵，伐之不可。”<em class="r">燕王</em>不听，遂伐<em class="r">赵</em>。<em class="r">赵</em>使<em class="r">廉颇</em>击之，大破<em class="r">栗腹</em>之军于<em class="r">鄗</em>，禽<em class="r">栗腹</em>、<em class="r">乐乘</em>。<em class="r">乐乘</em>者，<em class="r">乐閒</em>之宗也。于是<em class="r">乐閒</em>奔<em class="r">赵</em>，<em class="r">赵</em>遂围<em class="r">燕</em>。<em class="r">燕</em>重割地以与<em class="r">赵</em>和，<em class="r">赵</em>乃解而去。</p>
<p><em class="r">燕王</em>恨不用<em class="r">乐閒</em>，<em class="r">乐閒</em>既在<em class="r">赵</em>，乃遗<em class="r">乐閒</em>书曰：“<em class="r">纣</em>之时，<em class="r">箕子</em>不用，犯谏不怠，以冀其听；<em class="r">商容</em>不达，身只辱焉，以冀其变。及民志不入，狱囚自出，然后二子退隐。故<em class="r">纣</em>负桀暴之累，二子不失忠圣之名。何者？其忧患之尽矣。今寡人虽愚，不若<em class="r">纣</em>之暴也；<em class="r">燕</em>民虽乱，不若<em class="r">殷</em>民之甚也。室有语，不相尽以告怜里。二者，寡人不为君取也。”</p>
<p><em class="r">乐閒</em>、<em class="r">乐乘</em>怨<em class="r">燕</em>不听其计，二人卒留<em class="r">赵</em>。<em class="r">赵</em>封<em class="r">乐乘</em>为<em class="r">武襄君</em>。</p>
<p>其明年，<em class="r">乐乘</em>、<em class="r">廉颇</em>为<em class="r">赵</em>围<em class="r">燕</em>，<em class="r">燕</em>重礼以和，乃解。后五岁，<em class="r">赵孝成王</em>卒。<em class="r">襄王</em>使<em class="r">乐乘</em>代<em class="r">廉颇</em>。<em class="r">廉颇</em>攻<em class="r">乐乘</em>，<em class="r">乐乘</em>走，<em class="r">廉颇</em>亡入<em class="r">魏</em>。其后十六年而<em class="r">秦</em>灭<em class="r">赵</em>。</p>
<p>其后二十馀年，<em class="r">高帝</em>过<em class="r">赵</em>，问：“<em class="r">乐毅</em>有后世乎？”对曰：“有<em class="r">乐叔</em>。”<em class="r">高帝</em>封之<em class="r">乐卿</em>，号曰<em class="r">华成君</em>。<em class="r">华成君</em>，<em class="r">乐毅</em>之孙也。而<em class="r">乐氏</em>之族有<em class="r">乐瑕公</em>、<em class="r">乐臣公</em>，<em class="r">赵</em>且为<em class="r">秦</em>所灭，亡之<em class="r">齐高密</em>。<em class="r">乐臣公</em>善修<em class="r">黄帝</em>、<em class="r">老子</em>之言，显闻于<em class="r">齐</em>，称贤师。</p>
<p><em class="r">太史公</em>曰：始<em class="r">齐</em>之<em class="r">蒯通</em>及<em class="r">主父偃</em>读<em class="r">乐毅</em>之《报燕王书》，未尝不废书而泣也。<em class="r">乐臣公</em>学<em class="r">黄帝</em>、<em class="r">老子</em>，其本师号曰<em class="r">河上丈人</em>，不知其所出。<em class="r">河上丈人</em>教<em class="r">安期生</em>，<em class="r">安期生</em>教<em class="r">毛翕公</em>，<em class="r">毛翕公</em>教<em class="r">乐瑕公</em>，<em class="r">乐瑕公</em>教<em class="r">乐臣公</em>，<em class="r">乐臣公</em>教<em class="r">盖公</em>。<em class="r">盖公</em>教于<em class="r">齐高密</em>、<em class="r">胶西</em>，为<em class="r">曹相国</em>师。</p>
		</div>
	</div>
</main>

</body>
</html>
