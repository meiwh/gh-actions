<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十五吕不韦列传第二十五</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十五吕不韦列传第二十五</h1>
		<div class="content">
			<p><em class="r">吕不韦</em>者，<em class="r">阳翟</em>大贾人也。往来贩贱卖贵，家累千金。</p>
<p><em class="r">秦昭王</em>四十年，太子死。其四十二年，以其次子<em class="r">安国君</em>为太子。<em class="r">安国君</em>有子二十馀人。<em class="r">安国君</em>有所甚爱姬，立以为正夫人，号曰<em class="r">华阳夫人</em>。<em class="r">华阳夫人</em>无子。<em class="r">安国君</em>中男名<em class="r">子楚</em>，<em class="r">子楚</em>母曰<em class="r">夏姬</em>，毋爱。<em class="r">子楚</em>为<em class="r">秦</em>质子于<em class="r">赵</em>。<em class="r">秦</em>数攻<em class="r">赵</em>，<em class="r">赵</em>不甚礼<em class="r">子楚</em>。</p>
<p><em class="r">子楚</em>，<em class="r">秦</em>诸庶孽孙，质于诸侯，车乘进用不饶，居处困，不得意。<em class="r">吕不韦</em>贾<em class="r">邯郸</em>，见而怜之，曰“此奇货可居”。乃往见<em class="r">子楚</em>，说曰：“吾能大子之门。”<em class="r">子楚</em>笑曰：“且自大君之门，而乃大吾门！”<em class="r">吕不韦</em>曰：“子不知也，吾门待子门而大。”<em class="r">子楚</em>心知所谓，乃引与坐，深语。<em class="r">吕不韦</em>曰：“<em class="r">秦王</em>老矣，<em class="r">安国君</em>得为太子。窃闻<em class="r">安国君</em>爱幸<em class="r">华阳夫人</em>，<em class="r">华阳夫人</em>无子，能立適嗣者独<em class="r">华阳夫人</em>耳。今子兄弟二十馀人，子又居中，不甚见幸，久质诸侯。即大王薨，<em class="r">安国君</em>立为王，则子毋几得与长子及诸子旦暮在前者争为太子矣。”<em class="r">子楚</em>曰：“然。为之奈何？”<em class="r">吕不韦</em>曰：“子贫，客于此，非有以奉献于亲及结宾客也。<em class="r">不韦</em>虽贫，请以千金为子西游，事<em class="r">安国君</em>及<em class="r">华阳夫人</em>，立子为適嗣。”<em class="r">子楚</em>乃顿首曰：“必如君策，请得分<em class="r">秦国</em>与君共之。”</p>
<p><em class="r">吕不韦</em>乃以五百金与<em class="r">子楚</em>，为进用，结宾客；而复以五百金买奇物玩好，自奉而西游<em class="r">秦</em>，求见<em class="r">华阳夫人</em>姊，而皆以其物献<em class="r">华阳夫人</em>。因言<em class="r">子楚</em>贤智，结诸侯宾客遍天下，常曰“<em class="r">楚</em>也以夫人为天，日夜泣思太子及夫人”。夫人大喜。<em class="r">不韦</em>因使其姊说夫人曰：“吾闻之，以色事人者，色衰而爱弛。今夫人事太子，甚爱而无子，不以此时蚤自结于诸子中贤孝者，举立以为適而子之，夫在则重尊，夫百岁之后，所子者为王，终不失势，此所谓一言而万世之利也。不以繁华时树本，即色衰爱弛后，虽欲开一语，尚可得乎？今<em class="r">子楚</em>贤，而自知中男也，次不得为適，其母又不得幸，自附夫人，夫人诚以此时拔以为適，夫人则竟世有宠于<em class="r">秦</em>矣。”<em class="r">华阳夫人</em>以为然，承太子闲，从容言<em class="r">子楚</em>质于<em class="r">赵</em>者绝贤，来往者皆称誉之。乃因涕泣曰：“妾幸得充后宫，不幸无子，愿得<em class="r">子楚</em>立以为適嗣，以托妾身。”<em class="r">安国君</em>许之，乃与夫人刻玉符，约以为適嗣。<em class="r">安国君</em>及夫人因厚馈遗<em class="r">子楚</em>，而请<em class="r">吕不韦</em>傅之，<em class="r">子楚</em>以此名誉益盛于诸侯。</p>
<p><em class="r">吕不韦</em>取<em class="r">邯郸</em>诸姬绝好善舞者与居，知有身。<em class="r">子楚</em>从<em class="r">不韦</em>饮，见而说之，因起为寿，请之。<em class="r">吕不韦</em>怒，念业已破家为<em class="r">子楚</em>，欲以钓奇，乃遂献其姬。姬自匿有身，至大期时，生子<em class="r">政</em>。<em class="r">子楚</em>遂立姬为夫人。</p>
<p><em class="r">秦昭王</em>五十年，使<em class="r">王&lt;imgalt=""class="kindle-cn-inline-character"src="Image00113.jpg"/&gt;</em>围<em class="r">邯郸</em>，急，<em class="r">赵</em>欲杀<em class="r">子楚</em>。<em class="r">子楚</em>与<em class="r">吕不韦</em>谋，行金六百斤予守者吏，得脱，亡赴<em class="r">秦</em>军，遂以得归。<em class="r">赵</em>欲杀<em class="r">子楚</em>妻子，<em class="r">子楚</em>夫人<em class="r">赵</em>豪家女也，得匿，以故母子竟得活。<em class="r">秦昭王</em>五十六年，薨，太子<em class="r">安国君</em>立为王，<em class="r">华阳夫人</em>为王后，<em class="r">子楚</em>为太子。<em class="r">赵</em>亦奉<em class="r">子楚</em>夫人及子<em class="r">政</em>归<em class="r">秦</em>。</p>
<p><em class="r">秦王</em>立一年，薨，谥为<em class="r">孝文王</em>。太子<em class="r">子楚</em>代立，是为<em class="r">庄襄王</em>。<em class="r">庄襄王</em>所母<em class="r">华阳后</em>为<em class="r">华阳太后</em>，真母<em class="r">夏姬</em>尊以为<em class="r">夏太后</em>。<em class="r">庄襄王</em>元年，以<em class="r">吕不韦</em>为丞相，封为<em class="r">文信侯</em>，食<em class="r">河南雒阳</em>十万户。</p>
<p><em class="r">庄襄王</em>即位三年，薨，太子<em class="r">政</em>立为王，尊<em class="r">吕不韦</em>为相国，号称“仲父”。<em class="r">秦王</em>年少，太后时时窃私通<em class="r">吕不韦</em>。<em class="r">不韦</em>家僮万人。</p>
<p>当是时，<em class="r">魏</em>有<em class="r">信陵君</em>，<em class="r">楚</em>有<em class="r">春申君</em>，<em class="r">赵</em>有<em class="r">平原君</em>，<em class="r">齐</em>有<em class="r">孟尝君</em>，皆下士喜宾客以相倾。<em class="r">吕不韦</em>以<em class="r">秦</em>之强，羞不如，亦招致士，厚遇之，至食客三千人。是时诸侯多辩士，如<em class="r">荀卿</em>之徒，著书布天下。<em class="r">吕不韦</em>乃使其客人人著所闻，集论以为八览、六论、十二纪，二十馀万言。以为备天地万物古今之事，号曰《吕氏春秋》。布<em class="r">咸阳</em>市门，悬千金其上，延诸侯游士宾客有能增损一字者予千金。</p>
<p><em class="r">始皇帝</em>益壮，太后淫不止。<em class="r">吕不韦</em>恐觉祸及己，乃私求大阴人<em class="r">嫪毐</em>以为舍人，时纵倡乐，使<em class="r">毐</em>以其阴关桐轮而行，令太后闻之，以啗太后。太后闻，果欲私得之。<em class="r">吕不韦</em>乃进<em class="r">嫪毐</em>，诈令人以腐罪告之。<em class="r">不韦</em>又阴谓太后曰：“可事诈腐，则得给事中。”<em class="r">太后</em>乃阴厚赐主腐者吏，诈论之，拔其须眉为宦者，遂得侍太后。太后私与通，绝爱之。有身，太后恐人知之，诈卜当避时，徙宫居<em class="r">雍</em>。<em class="r">嫪毐</em>常从，赏赐甚厚，事皆决于<em class="r">嫪毐</em>。<em class="r">嫪毐</em>家僮数千人，诸客求宦为<em class="r">缪毐</em>舍人千馀人。</p>
<p><em class="r">始皇</em>七年，<em class="r">庄襄王</em>母<em class="r">夏太后</em>薨。<em class="r">孝文王后</em>曰<em class="r">华阳太后</em>，与<em class="r">孝文王</em>会葬<em class="r">寿陵</em>。<em class="r">夏太后</em>子<em class="r">庄襄王</em>葬<em class="r">芷阳</em>，故<em class="r">夏太后</em>独别葬<em class="r">杜</em>东，曰“东望吾子，西望吾夫。后百年，旁当有万家邑”。</p>
<p><em class="r">始皇</em>九年，有告<em class="r">嫪毐</em>实非宦者，常与太后私乱，生子二人，皆匿之。与太后谋曰“王即薨，以子为后”。于是<em class="r">秦王</em>下吏治，具得情实，事连相国<em class="r">吕不韦</em>。九月，夷<em class="r">嫪毐</em>三族，杀太后所生两子，而遂迁太后于<em class="r">雍</em>。诸<em class="r">嫪毐</em>舍人皆没其家而迁之<em class="r">蜀</em>。王欲诛相国，为其奉先王功大，及宾客辩士为游说者众，王不忍致法。</p>
<p><em class="r">秦王</em>十年十月，免相国<em class="r">吕不韦</em>。及<em class="r">齐</em>人<em class="r">茅焦</em>说<em class="r">秦王</em>，<em class="r">秦王</em>乃迎太后于<em class="r">雍</em>，归复<em class="r">咸阳</em>，而出<em class="r">文信侯</em>就国<em class="r">河南</em>。</p>
<p>岁馀，诸侯宾客使者相望于道，请<em class="r">文信侯</em>。<em class="r">秦王</em>恐其为变，乃赐<em class="r">文信侯</em>书曰：“君何功于<em class="r">秦</em>？<em class="r">秦</em>封君<em class="r">河南</em>，食十万户。君何亲于<em class="r">秦</em>？号称仲父。其与家属徙处<em class="r">蜀</em>！”<em class="r">吕不韦</em>自度稍侵，恐诛，乃饮酖而死。<em class="r">秦王</em>所加怒<em class="r">吕不韦</em>、<em class="r">嫪毐</em>皆已死，乃皆复归<em class="r">嫪毐</em>舍人迁<em class="r">蜀</em>者。</p>
<p><em class="r">始皇</em>十九年，太后薨，谥为<em class="r">帝太后</em>，与<em class="r">庄襄王</em>会葬<em class="r">茝阳</em>。</p>
<p><em class="r">太史公</em>曰：<em class="r">不韦</em>及<em class="r">嫪毐</em>贵，封号<em class="r">文信侯</em>。人之告<em class="r">嫪毐</em>，<em class="r">毐</em>闻之。<em class="r">秦王</em>验左右，未发。上之<em class="r">雍</em>郊，<em class="r">毐</em>恐祸起，乃与党谋，矫太后玺发卒以反<em class="r">蕲年宫</em>。发吏攻<em class="r">毐</em>，<em class="r">毐</em>败亡走，追斩之<em class="r">好畤</em>，遂灭其宗。而<em class="r">吕不韦</em>由此绌矣。<em class="r">孔子</em>之所谓“闻”者，其<em class="r">吕子</em>乎？</p>
		</div>
	</div>
</main>

</body>
</html>
