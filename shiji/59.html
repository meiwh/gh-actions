<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷五十九五宗世家第二十九</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷五十九五宗世家第二十九</h1>
		<div class="content">
			<p><em class="r">孝景皇帝</em>子凡十三人为王，而母五人，同母者为宗亲。<em class="r">栗姬</em>子曰<em class="r">荣</em>、<em class="r">德</em>、<em class="r">阏于</em>。<em class="r">程姬</em>子曰<em class="r">馀</em>、<em class="r">非</em>、<em class="r">端</em>。<em class="r">贾夫人</em>子曰<em class="r">彭祖</em>、<em class="r">胜</em>。<em class="r">唐姬</em>子曰<em class="r">发</em>。<em class="r">王夫人兒姁</em>子曰<em class="r">越</em>、<em class="r">寄</em>、<em class="r">乘</em>、<em class="r">舜</em>。</p>
<p><em class="r">河间献王德</em>，以<em class="r">孝景帝</em>前二年用皇子为<em class="r">河间王</em>。好儒学，被服造次必于儒者。<em class="r">山东</em>诸儒多从之游。</p>
<p>二十六年卒，子<em class="r">共王不害</em>立。四年卒，子<em class="r">刚王基</em>代立。十二年卒，子<em class="r">顷王授</em>代立。</p>
<p><em class="r">临江哀王阏于</em>，以<em class="r">孝景帝</em>前二年用皇子为<em class="r">临江王</em>。三年卒，无后，国除为郡。</p>
<p><em class="r">临江闵王荣</em>，以<em class="r">孝景</em>前四年为皇太子，四岁废，用故太子为<em class="r">临江王</em>。</p>
<p>四年，坐侵庙堧垣为宫，上征<em class="r">荣</em>。<em class="r">荣</em>行，祖于<em class="r">江陵</em>北门。既已上车，轴折车废。<em class="r">江陵</em>父老流涕窃言曰：“吾王不反矣！”<em class="r">荣</em>至，诣中尉府簿。中尉<em class="r">郅都</em>责讯王，王恐，自杀。葬<em class="r">蓝田</em>。燕数万衔土置冢上，百姓怜之。</p>
<p><em class="r">荣</em>最长，死无后，国除，地入于<em class="r">汉</em>，为<em class="r">南郡</em>。</p>
<p>右三国本王皆<em class="r">栗姬</em>之子也。</p>
<p><em class="r">鲁共王馀</em>，以<em class="r">孝景</em>前二年用皇子为<em class="r">淮阳王</em>。二年，<em class="r">吴楚</em>反破后，以<em class="r">孝景</em>前三年徙为<em class="r">鲁王</em>。好治宫室苑囿狗马。季年好音，不喜辞辩。为人吃。</p>
<p>二十六年卒，子<em class="r">光</em>代为王。初好音舆马；晚节啬，惟恐不足于财。</p>
<p><em class="r">江都易王非</em>，以<em class="r">孝景</em>前二年用皇子为<em class="r">汝南王</em>。<em class="r">吴楚</em>反时，<em class="r">非</em>年十五，有材力，上书愿击<em class="r">吴</em>。<em class="r">景帝</em>赐<em class="r">非</em>将军印，击<em class="r">吴</em>。<em class="r">吴</em>已破，二岁，徙为<em class="r">江都王</em>，治<em class="r">吴</em>故国，以军功赐天子旌旗。<em class="r">元光</em>五年，<em class="r">匈奴</em>大入<em class="r">汉</em>为贼，<em class="r">非</em>上书愿击<em class="r">匈奴</em>，上不许。<em class="r">非</em>好气力，治宫观，招四方豪桀，骄奢甚。</p>
<p>立二十六年卒，子<em class="r">建</em>立为王。七年自杀。<em class="r">淮南</em>、<em class="r">衡山</em>谋反时，<em class="r">建</em>颇闻其谋。自以为国近<em class="r">淮南</em>，恐一日发，为所并，即阴作兵器，而时佩其父所赐将军印，载天子旗以出。<em class="r">易王</em>死未葬，<em class="r">建</em>有所说<em class="r">易王</em>宠美人<em class="r">淖姬</em>，夜使人迎与奸服舍中。及<em class="r">淮南</em>事发，治党与颇及<em class="r">江都王建</em>。<em class="r">建</em>恐，因使人多持金钱，事绝其狱。而又信巫祝，使人祷祠妄言。<em class="r">建</em>又尽与其姊弟奸。事既闻，<em class="r">汉</em>公卿请捕治<em class="r">建</em>。天子不忍，使大臣即讯王。王服所犯，遂自杀。国除，地入于<em class="r">汉</em>，为<em class="r">广陵郡</em>。</p>
<p><em class="r">胶西于王端</em>，以<em class="r">孝景</em>前三年<em class="r">吴楚</em>七国反破后，<em class="r">端</em>用皇子为<em class="r">胶西王</em>。<em class="r">端</em>为人贼戾，又阴痿，一近妇人，病之数月。而有爱幸少年为郎。为郎者顷之与后宫乱，<em class="r">端</em>禽灭之，及杀其子母。数犯上法，<em class="r">汉</em>公卿数请诛<em class="r">端</em>，天子为兄弟之故不忍，而<em class="r">端</em>所为滋甚。有司再请削其国，去太半。<em class="r">端</em>心愠，遂为无訾省。府库坏漏尽，腐财物以巨万计，终不得收徙。令吏毋得收租赋。<em class="r">端</em>皆去卫，封其宫门，从一门出游。数变名姓，为布衣，之他郡国。</p>
<p>相、二千石往者，奉<em class="r">汉</em>法以治，<em class="r">端</em>辄求其罪告之，无罪者诈药杀之。所以设诈究变，强足以距谏，智足以饰非。相、二千石从王治，则<em class="r">汉</em>绳以法。故<em class="r">胶西</em>小国，而所杀伤二千石甚众。</p>
<p>立四十七年，卒，竟无男代后，国除，地入于<em class="r">汉</em>，为<em class="r">胶西郡</em>。</p>
<p>右三国本王皆<em class="r">程姬</em>之子也。</p>
<p><em class="r">赵王彭祖</em>，以孝景前二年用皇子为<em class="r">广川王</em>。<em class="r">赵王遂</em>反破后，<em class="r">彭祖</em>王<em class="r">广川</em>。四年，徙为<em class="r">赵王</em>。十五年，<em class="r">孝景帝</em>崩。<em class="r">彭祖</em>为人巧佞卑谄，足恭而心刻深。好法律，持诡辩以中人。<em class="r">彭祖</em>多内宠姬及子孙。相、二千石欲奉<em class="r">汉</em>法以治，则害于王家。是以每相、二千石至，<em class="r">彭祖</em>衣皂布衣，自行迎，除二千石舍，多设疑事以作动之，得二千石失言，中忌讳，辄书之。二千石欲治者，则以此迫劫；不听，乃上书告，及污以奸利事。<em class="r">彭祖</em>立五十馀年，相、二千石无能满二岁，辄以罪去，大者死，小者刑，以故二千石莫敢治。而<em class="r">赵王</em>擅权，使使即县为贾人榷会，入多于国经租税。以是<em class="r">赵王</em>家多金钱，然所赐姬诸子，亦尽之矣。<em class="r">彭祖</em>取故<em class="r">江都易王</em>宠姬<em class="r">王建</em>所盗与奸<em class="r">淖姬</em>者为姬，甚爱之。</p>
<p><em class="r">彭祖</em>不好治宫室、禨祥，好为吏事。上书愿督国中盗贼。常夜从走卒行<em class="r">徼邯</em>郸中。诸使过客以<em class="r">彭祖</em>险陂，莫敢留<em class="r">邯郸</em>。</p>
<p>其太子<em class="r">丹</em>与其女及同产姊奸，与其客<em class="r">江充</em>有卻。<em class="r">充</em>告<em class="r">丹</em>，<em class="r">丹</em>以故废。<em class="r">赵</em>更立太子。</p>
<p><em class="r">中山靖王胜</em>，以<em class="r">孝景</em>前三年用皇子为<em class="r">中山王</em>。十四年，<em class="r">孝景帝</em>崩。<em class="r">胜</em>为人乐酒好内，有子枝属百二十馀人。常与兄<em class="r">赵王</em>相非，曰：“兄为王，专代吏治事。王者当日听音乐声色。”<em class="r">赵王</em>亦非之，曰：“<em class="r">中山王</em>徒日淫，不佐天子拊循百姓，何以称为藩臣！”</p>
<p>立四十二年卒，子<em class="r">哀王昌</em>立。一年卒，子<em class="r">昆侈</em>代为<em class="r">中山王</em>。</p>
<p>右二国本王皆<em class="r">贾夫人</em>之子也。</p>
<p><em class="r">长沙定王发</em>，发之母<em class="r">唐姬</em>，故<em class="r">程姬</em>侍者。<em class="r">景帝</em>召<em class="r">程姬</em>，<em class="r">程姬</em>有所辟，不愿进，而饰侍者<em class="r">唐儿</em>使夜进。上醉不知，以为<em class="r">程姬</em>而幸之，遂有身。已乃觉非<em class="r">程姬</em>也。及生子，因命曰<em class="r">发</em>。以<em class="r">孝景</em>前二年用皇子为<em class="r">长沙王</em>。以其母微，无宠，故王卑湿贫国。</p>
<p>立二十七年卒，子<em class="r">康王庸</em>立。二十八年，卒，子<em class="r">鲋&lt;imgalt=""class="kindle-cn-inline-character"src="Image00098.jpg"/&gt;</em>立为<em class="r">长沙王</em>。</p>
<p>右一国本王<em class="r">唐姬</em>之子也。</p>
<p><em class="r">广川惠王越</em>，以<em class="r">孝景</em>中二年用皇子为<em class="r">广川王</em>。</p>
<p>十二年卒，子<em class="r">齐</em>立为王。<em class="r">齐</em>有幸臣<em class="r">桑距</em>。已而有罪，欲诛<em class="r">距</em>，<em class="r">距</em>亡，王因禽其宗族。<em class="r">距</em>怨王，乃上书告<em class="r">王齐</em>与同产奸。自是之后，<em class="r">王齐</em>数上书告言<em class="r">汉</em>公卿及幸臣<em class="r">所忠</em>等。</p>
<p><em class="r">胶东康王寄</em>，以<em class="r">孝景</em>中二年用皇子为<em class="r">胶东王</em>。二十八年卒。<em class="r">淮南王</em>谋反时，<em class="r">寄</em>微闻其事，私作楼车镞矢战守备，候<em class="r">淮南</em>之起。及吏治<em class="r">淮南</em>之事，辞出之。<em class="r">寄</em>于上最亲，意伤之，发病而死，不敢置后，于是上闻。<em class="r">寄</em>有长子者名<em class="r">贤</em>，母无宠；少子名<em class="r">庆</em>，母爱幸，<em class="r">寄</em>常欲立之，为不次，因有过，遂无言。上怜之，乃以<em class="r">贤</em>为<em class="r">胶东王</em>奉<em class="r">康王</em>嗣，而封<em class="r">庆</em>于故<em class="r">衡山</em>地，为<em class="r">六安王</em>。</p>
<p><em class="r">胶东王贤</em>立十四年卒，谥为<em class="r">哀王</em>。子<em class="r">庆</em>为王。</p>
<p><em class="r">六安王庆</em>，以<em class="r">元狩</em>二年用<em class="r">胶东康王</em>子为<em class="r">六安王</em>。</p>
<p><em class="r">清河哀王乘</em>，以<em class="r">孝景</em>中三年用皇子为<em class="r">清河王</em>。十二年卒，无后，国除，地入于<em class="r">汉</em>，为<em class="r">清河郡</em>。</p>
<p><em class="r">常山宪王舜</em>，以<em class="r">孝景</em>中五年用皇子为<em class="r">常山王</em>。<em class="r">舜</em>最亲，<em class="r">景帝</em>少子，骄怠多淫，数犯禁，上常宽释之。立三十二年卒，太子<em class="r">勃</em>代立为王。</p>
<p>初，<em class="r">宪王舜</em>有所不爱姬生长男<em class="r">棁</em>。<em class="r">棁</em>以母无宠故，亦不得幸于王。王后<em class="r">脩</em>生太子<em class="r">勃</em>。王内多，所幸姬生子<em class="r">平</em>、子<em class="r">商</em>，王后希得幸。及<em class="r">宪王</em>病甚，诸幸姬常侍病，故王后亦以妒媢不常侍病，辄归舍。医进药，太子<em class="r">勃</em>不自尝药，又不宿留侍病。及王薨，王后、太子乃至。<em class="r">宪王</em>雅不以长子<em class="r">棁</em>为人数，及薨，又不分与财物。郎或说太子、王后，令诸子与长子<em class="r">棁</em>共分财物，太子、王后不听。太子代立，又不收恤<em class="r">棁</em>。<em class="r">棁</em>怨王后、太子。<em class="r">汉</em>使者视<em class="r">宪王</em>丧，<em class="r">棁</em>自言<em class="r">宪王</em>病时，王后、太子不侍，及薨，六日出舍，太子<em class="r">勃</em>私奸，饮酒，博戏，击筑，与女子载驰，环城过市，入牢视囚。天子遣大行<em class="r">骞</em>验王后及问<em class="r">王勃</em>，请逮<em class="r">勃</em>所与奸诸证左，王又匿之。吏求捕，<em class="r">勃</em>大急，使人致击笞掠，擅出<em class="r">汉</em>所疑囚者。有司请诛<em class="r">宪王后脩</em>及<em class="r">王勃</em>。上以<em class="r">脩</em>素无行，使<em class="r">棁</em>陷之罪，<em class="r">勃</em>无良师傅，不忍诛。有司请废<em class="r">王后脩</em>，徙<em class="r">王勃</em>以家属处<em class="r">房陵</em>，上许之。</p>
<p><em class="r">勃</em>王数月，迁于<em class="r">房陵</em>，国绝。月馀，天子为最亲，乃诏有司曰：“<em class="r">常山宪王</em>蚤夭，后妾不和，適孽诬争，陷于不义以灭国，朕甚闵焉。其封<em class="r">宪王</em>子<em class="r">平</em>三万户，为<em class="r">真定王</em>；封子<em class="r">商</em>三万户，为<em class="r">泗水王</em>。”</p>
<p><em class="r">真定王</em>平，<em class="r">元鼎</em>四年用<em class="r">常山宪王</em>子为<em class="r">真定王</em>。</p>
<p><em class="r">泗水思王商</em>，以<em class="r">元鼎</em>四年用<em class="r">常山宪王</em>子为<em class="r">泗水王</em>。十一年卒，子<em class="r">哀王安世</em>立。十一年卒，无子。于是上怜<em class="r">泗水王</em>绝，乃立<em class="r">安世</em>弟<em class="r">贺</em>为<em class="r">泗水王</em>。</p>
<p>右四国本王皆<em class="r">王夫人兒姁</em>子也。其后<em class="r">汉</em>益封其支子为<em class="r">六安王</em>、<em class="r">泗水王</em>二国。凡<em class="r">兒姁</em>子孙，于今为六王。</p>
<p><em class="r">太史公</em>曰：<em class="r">高祖</em>时诸侯皆赋，得自除内史以下，<em class="r">汉</em>独为置丞相，黄金印。诸侯自除御史、廷尉正、博士，拟于天子。自<em class="r">吴楚</em>反后，五宗王世，<em class="r">汉</em>为置二千石，去“丞相”曰“相”，银印。诸侯独得食租税，夺之权。其后诸侯贫者或乘牛车也。</p>
		</div>
	</div>
</main>

</body>
</html>
