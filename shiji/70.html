<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷七十张仪列传第十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷七十张仪列传第十</h1>
		<div class="content">
			<p><em class="r">张仪</em>者，<em class="r">魏</em>人也。始尝与<em class="r">苏秦</em>俱事<em class="r">鬼谷先生</em>，学术，<em class="r">苏秦</em>自以不及<em class="r">张仪</em>。</p>
<p><em class="r">张仪</em>已学而游说诸侯。尝从<em class="r">楚</em>相饮，已而<em class="r">楚</em>相亡璧，门下意<em class="r">张仪</em>，曰：“<em class="r">仪</em>贫无行，必此盗相君之璧。”共执<em class="r">张仪</em>，掠笞数百，不服，释之。其妻曰：“嘻！子毋读书游说，安得此辱乎？”<em class="r">张仪</em>谓其妻曰：“视吾舌尚在不？”其妻笑曰：“舌在也。”<em class="r">仪</em>曰：“足矣。”</p>
<p><em class="r">苏秦</em>已说<em class="r">赵王</em>而得相约从亲，然恐<em class="r">秦</em>之攻诸侯，败约后负，念莫可使用于<em class="r">秦</em>者，乃使人微感<em class="r">张仪</em>曰：“子始与<em class="r">苏秦</em>善，今<em class="r">秦</em>已当路，子何不往游，以求通子之愿？”<em class="r">张仪</em>于是之赵，上谒求见<em class="r">苏秦</em>。<em class="r">苏秦</em>乃诫门下人不为通，又使不得去者数日。已而见之，坐之堂下，赐仆妾之食。因而数让之曰：“以子之材能，乃自令困辱至此。吾宁不能言而富贵子，子不足收也。”谢去之。<em class="r">张仪</em>之来也，自以为故人，求益反见辱，怒，念诸侯莫可事，独<em class="r">秦</em>能苦<em class="r">赵</em>，乃遂入<em class="r">秦</em>。</p>
<p><em class="r">苏秦</em>已而告其舍人曰：“<em class="r">张仪</em>，天下贤士，吾殆弗如也。今吾幸先用，而能用<em class="r">秦</em>柄者，独<em class="r">张仪</em>可耳。然贫，无因以进。吾恐其乐小利而不遂，故召辱之，以激其意。子为我阴奉之。”乃言<em class="r">赵王</em>，发金币车马，使人微随<em class="r">张仪</em>，与同宿舍，稍稍近就之，奉以车马金钱，所欲用，为取给而弗告。<em class="r">张仪</em>遂得以见<em class="r">秦惠王</em>。<em class="r">惠王</em>以为客卿，与谋伐诸侯。</p>
<p><em class="r">苏秦</em>之舍人乃辞去。<em class="r">张仪</em>曰：“赖子得显，方且报德，何故去也？”舍人曰：“臣非知君，知君乃<em class="r">苏君</em>。<em class="r">苏君</em>忧<em class="r">秦</em>伐<em class="r">赵</em>败从约，以为非君莫能得<em class="r">秦</em>柄，故感怒君，使臣阴奉给君资，尽<em class="r">苏君</em>之计谋。今君已用，请归报。”<em class="r">张仪</em>曰：“嗟乎，此在吾术中而不悟，吾不及<em class="r">苏君</em>明矣！吾又新用，安能谋<em class="r">赵</em>乎？为吾谢<em class="r">苏君</em>，<em class="r">苏君</em>之时，<em class="r">仪</em>何敢言。且<em class="r">苏君</em>在，<em class="r">仪</em>宁渠能乎！”<em class="r">张仪</em>既相<em class="r">秦</em>，为文檄告<em class="r">楚</em>相曰：“始吾从若饮，我不盗而璧，若笞我。若善守汝国，我顾且盗而城！”</p>
<p><em class="r">苴蜀</em>相攻击，各来告急于<em class="r">秦</em>。<em class="r">秦惠王</em>欲发兵以伐<em class="r">蜀</em>，以为道险狭难至，而<em class="r">韩</em>又来侵<em class="r">秦</em>。<em class="r">秦惠王</em>欲先伐<em class="r">韩</em>，后伐<em class="r">蜀</em>，恐不利，欲先伐<em class="r">蜀</em>，恐<em class="r">韩</em>袭<em class="r">秦</em>之敝，犹豫未能决。<em class="r">司马错</em>与<em class="r">张仪</em>争论于<em class="r">惠王</em>之前，<em class="r">司马错</em>欲伐<em class="r">蜀</em>，<em class="r">张仪</em>曰：“不如伐<em class="r">韩</em>。”王曰：“请闻其说。”</p>
<p><em class="r">仪</em>曰：“亲<em class="r">魏</em>善<em class="r">楚</em>，下兵<em class="r">三川</em>，塞<em class="r">什谷</em>之口，当<em class="r">屯留</em>之道，<em class="r">魏</em>绝<em class="r">南阳</em>，<em class="r">楚</em>临<em class="r">南郑</em>，<em class="r">秦</em>攻<em class="r">新城</em>、<em class="r">宜阳</em>，以临<em class="r">二周</em>之郊，诛<em class="r">周王</em>之罪，侵<em class="r">楚</em>、<em class="r">魏</em>之地。<em class="r">周</em>自知不能救，九鼎宝器必出。据九鼎，案图籍，挟天子以令于天下，天下莫敢不听，此王业也。今夫<em class="r">蜀</em>，西僻之国而戎翟之伦也，敝兵劳众不足以成名，得其地不足以为利。臣闻争名者于朝，争利者于市。今<em class="r">三川</em>、<em class="r">周室</em>，天下之朝市也，而王不争焉，顾争于戎翟，去王业远矣。”</p>
<p><em class="r">司马错</em>曰：“不然。臣闻之，欲富国者务广其地，欲强兵者务富其民，欲王者务博其德，三资者备而王随之矣。今王地小民贫，故臣愿先从事于易。夫<em class="r">蜀</em>，西僻之国也，而戎翟之长也，有<em class="r">桀纣</em>之乱。以<em class="r">秦</em>攻之，譬如使豺狼逐群羊。得其地足以广国，取其财足以富民缮兵，不伤众而彼已服焉。拔一国而天下不以为暴，利尽西海而天下不以为贪，是我一举而名实附也，而又有禁暴止乱之名。今攻<em class="r">韩</em>，劫天子，恶名也，而未必利也，又有不义之名，而攻天下所不欲，危矣。臣请谒其故：<em class="r">周</em>，天下之宗室也；<em class="r">齐</em>，<em class="r">韩</em>之与国也。<em class="r">周</em>自知失九鼎，<em class="r">韩</em>自知亡<em class="r">三川</em>，将二国并力合谋，以因乎<em class="r">齐</em>、<em class="r">赵</em>而求解乎<em class="r">楚</em>、<em class="r">魏</em>，以鼎与<em class="r">楚</em>，以地与<em class="r">魏</em>，王弗能止也。此臣之所谓危也。不如伐<em class="r">蜀</em>完。”</p>
<p><em class="r">惠王</em>曰：“善，寡人请听子。”卒起兵伐<em class="r">蜀</em>，十月，取之，遂定<em class="r">蜀</em>，贬<em class="r">蜀王</em>更号为侯，而使<em class="r">陈庄</em>相<em class="r">蜀</em>。<em class="r">蜀</em>既属<em class="r">秦</em>，<em class="r">秦</em>以益强，富厚，轻诸侯。</p>
<p><em class="r">秦惠王</em>十年，使<em class="r">公子华</em>与<em class="r">张仪</em>围<em class="r">蒲阳</em>，降之。<em class="r">仪</em>因言<em class="r">秦</em>复与<em class="r">魏</em>，而使<em class="r">公子繇</em>质于<em class="r">魏</em>。<em class="r">仪</em>因说<em class="r">魏王</em>曰：“<em class="r">秦王</em>之遇<em class="r">魏</em>甚厚，<em class="r">魏</em>不可以无礼。”<em class="r">魏</em>因入<em class="r">上郡</em>、<em class="r">少梁</em>，谢<em class="r">秦惠王</em>。<em class="r">惠王</em>乃以<em class="r">张仪</em>为相，更名<em class="r">少梁</em>曰<em class="r">夏阳</em>。</p>
<p><em class="r">仪</em>相<em class="r">秦</em>四岁，立<em class="r">惠王</em>为王。居一岁，为<em class="r">秦</em>将，取<em class="r">陕</em>。筑<em class="r">上郡</em>塞。</p>
<p>其后二年，使与<em class="r">齐</em>、<em class="r">楚</em>之相会<em class="r">齧桑</em>。东还而免相，相<em class="r">魏</em>以为<em class="r">秦</em>，欲令<em class="r">魏</em>先事<em class="r">秦</em>而诸侯效之。<em class="r">魏王</em>不肯听<em class="r">仪</em>。<em class="r">秦王</em>怒，伐取<em class="r">魏</em>之<em class="r">曲沃</em>、<em class="r">平周</em>，复阴厚<em class="r">张仪</em>益甚。<em class="r">张仪</em>惭，无以归报。留<em class="r">魏</em>四岁而<em class="r">魏襄王</em>卒，<em class="r">哀王</em>立。<em class="r">张仪</em>复说<em class="r">哀王</em>，<em class="r">哀王</em>不听。于是<em class="r">张仪</em>阴令<em class="r">秦</em>伐<em class="r">魏</em>。<em class="r">魏</em>与<em class="r">秦</em>战，败。</p>
<p>明年，<em class="r">齐</em>又来败<em class="r">魏</em>于<em class="r">观津</em>。<em class="r">秦</em>复欲攻<em class="r">魏</em>，先败<em class="r">韩申差</em>军，斩首八万，诸侯震恐。而<em class="r">张仪</em>复说<em class="r">魏王</em>曰：“<em class="r">魏</em>地方不至千里，卒不过三十万。地四平，诸侯四通辐凑，无名山大川之限。从<em class="r">郑</em>至<em class="r">梁</em>二百馀里，车驰人走，不待力而至。<em class="r">梁</em>南与<em class="r">楚</em>境，西与<em class="r">韩</em>境，北与<em class="r">赵</em>境，东与<em class="r">齐</em>境，卒戍四方，守亭鄣者不下十万。<em class="r">梁</em>之地势，固战场也。<em class="r">梁</em>南与<em class="r">楚</em>而不与<em class="r">齐</em>，则<em class="r">齐</em>攻其东；东与<em class="r">齐</em>而不与<em class="r">赵</em>，则<em class="r">赵</em>攻其北；不合于<em class="r">韩</em>，则<em class="r">韩</em>攻其西；不亲于<em class="r">楚</em>，则<em class="r">楚</em>攻其南：此所谓四分五裂之道也。</p>
<p>“且夫诸侯之为从者，将以安社稷尊主强兵显名也。今从者一天下，约为昆弟，刑白马以盟<em class="r">洹水</em>之上，以相坚也。而亲昆弟同父母，尚有争钱财，而欲恃诈伪反覆<em class="r">苏秦</em>之馀谋，其不可成亦明矣。</p>
<p>“大王不事<em class="r">秦</em>，<em class="r">秦</em>下兵攻<em class="r">河外</em>，据<em class="r">卷</em>、<em class="r">衍</em>、<em class="r">燕</em>、<em class="r">酸枣</em>，劫<em class="r">卫</em>取<em class="r">阳晋</em>，则<em class="r">赵</em>不南，<em class="r">赵</em>不南而<em class="r">梁</em>不北，<em class="r">梁</em>不北则从道绝，从道绝则大王之国欲毋危不可得也。<em class="r">秦</em>折<em class="r">韩</em>而攻<em class="r">梁</em>，<em class="r">韩</em>怯于<em class="r">秦</em>，<em class="r">秦韩</em>为一，<em class="r">梁</em>之亡可立而须也。此臣之所为大王患也。</p>
<p>“为大王计，莫如事<em class="r">秦</em>。事<em class="r">秦</em>则<em class="r">楚</em>、<em class="r">韩</em>必不敢动；无<em class="r">楚</em>、<em class="r">韩</em>之患，则大王高枕而卧，国必无忧矣。</p>
<p>“且夫<em class="r">秦</em>之所欲弱者莫如<em class="r">楚</em>，而能弱<em class="r">楚</em>者莫如<em class="r">梁</em>。<em class="r">楚</em>虽有富大之名而实空虚；其卒虽多，然而轻走易北，不能坚战。悉<em class="r">梁</em>之兵南面而伐<em class="r">楚</em>，胜之必矣。割<em class="r">楚</em>而益<em class="r">梁</em>，亏<em class="r">楚</em>而适<em class="r">秦</em>，嫁祸安国，此善事也。大王不听臣，<em class="r">秦</em>下甲士而东伐，虽欲事<em class="r">秦</em>，不可得矣。</p>
<p>“且夫从人多奋辞而少可信，说一诸侯而成封侯，是故天下之游谈士莫不日夜搤腕瞋目切齿以言从之便，以说人主。人主贤其辩而牵其说，岂得无眩哉。</p>
<p>“臣闻之，积羽沉舟，群轻折轴，众口铄金，积毁销骨，故愿大王审定计议，且赐骸骨辟<em class="r">魏</em>。”</p>
<p><em class="r">哀王</em>于是乃倍从约而因<em class="r">仪</em>请成于<em class="r">秦</em>。<em class="r">张仪</em>归，复相<em class="r">秦</em>。三岁而<em class="r">魏</em>复背<em class="r">秦</em>为从。<em class="r">秦</em>攻<em class="r">魏</em>，取<em class="r">曲沃</em>。明年，<em class="r">魏</em>复事<em class="r">秦</em>。</p>
<p><em class="r">秦</em>欲<em class="r">伐齐</em>，<em class="r">齐楚</em>从亲，于是<em class="r">张仪</em>往相<em class="r">楚</em>。<em class="r">楚怀王</em>闻<em class="r">张仪</em>来，虚上舍而自馆之。曰：“此僻陋之国，子何以教之？”<em class="r">仪</em>说<em class="r">楚王</em>曰：“大王诚能听臣，闭关绝约于<em class="r">齐</em>，臣请献<em class="r">商於</em>之地六百里，使<em class="r">秦</em>女得为大王箕帚之妾，<em class="r">秦楚</em>娶妇嫁女，长为兄弟之国。此北弱<em class="r">齐</em>而西益<em class="r">秦</em>也，计无便此者。”<em class="r">楚王</em>大说而许之。群臣皆贺，<em class="r">陈轸</em>独吊之。<em class="r">楚王</em>怒曰：“寡人不兴师发兵得六百里地，群臣皆贺，子独吊，何也？”<em class="r">陈轸</em>对曰：“不然，以臣观之，<em class="r">商於</em>之地不可得而<em class="r">齐秦</em>合，<em class="r">齐秦</em>合则患必至矣。”<em class="r">楚王</em>曰：“有说乎？”<em class="r">陈轸</em>对曰：“夫<em class="r">秦</em>之所以重<em class="r">楚</em>者，以其有<em class="r">齐</em>也。今闭关绝约于<em class="r">齐</em>，则<em class="r">楚</em>孤。<em class="r">秦</em>奚贪夫孤国，而与之<em class="r">商於</em>之地六百里？<em class="r">张仪</em>至<em class="r">秦</em>，必负王，是北绝<em class="r">齐</em>交，西生患于<em class="r">秦</em>也，而两国之兵必俱至。善为王计者，不若阴合而阳绝于<em class="r">齐</em>，使人随<em class="r">张仪</em>。苟与吾地，绝<em class="r">齐</em>未晚也；不与吾地，阴合谋计也。”<em class="r">楚王</em>曰：“愿<em class="r">陈子</em>闭口毋复言，以待寡人得地。”乃以相印授<em class="r">张仪</em>，厚赂之。于是遂闭关绝约于<em class="r">齐</em>，使一将军随<em class="r">张仪</em>。</p>
<p><em class="r">张仪</em>至<em class="r">秦</em>，佯失绥堕车，不朝三月。<em class="r">楚</em>王闻之，曰：“<em class="r">仪</em>以寡人绝<em class="r">齐</em>未甚邪？”乃使勇士至<em class="r">宋</em>，借<em class="r">宋</em>之符，北骂<em class="r">齐王</em>。<em class="r">齐王</em>大怒，折节而下<em class="r">秦</em>。<em class="r">秦齐</em>之交合，<em class="r">张仪</em>乃朝，谓<em class="r">楚</em>使者曰：“臣有奉邑六里，愿以献大王左右。”<em class="r">楚</em>使者曰：“臣受令于王，以<em class="r">商於</em>之地六百里，不闻六里。”还报<em class="r">楚王</em>，<em class="r">楚王</em>大怒，发兵而攻<em class="r">秦</em>。<em class="r">陈轸</em>曰：“<em class="r">轸</em>可发口言乎？攻之不如割地反以赂<em class="r">秦</em>，与之并兵而攻<em class="r">齐</em>，是我出地于<em class="r">秦</em>，取偿于<em class="r">齐</em>也，王国尚可存。”<em class="r">楚王</em>不听，卒发兵而使将军<em class="r">屈匄</em>击<em class="r">秦</em>。<em class="r">秦齐</em>共攻<em class="r">楚</em>，斩首八万，杀<em class="r">屈匄</em>，遂取<em class="r">丹阳</em>、<em class="r">汉中</em>之地。<em class="r">楚</em>又复益发兵而袭<em class="r">秦</em>，至<em class="r">蓝田</em>，大战，<em class="r">楚</em>大败，于是<em class="r">楚</em>割两城以与<em class="r">秦</em>平。</p>
<p><em class="r">秦</em>要<em class="r">楚</em>欲得<em class="r">黔中</em>地，欲以<em class="r">武关</em>外易之。<em class="r">楚王</em>曰：“不愿易地，愿得<em class="r">张仪</em>而献<em class="r">黔中</em>地。”<em class="r">秦王</em>欲遣之，口弗忍言。<em class="r">张仪</em>乃请行。<em class="r">惠王</em>曰：“彼<em class="r">楚王</em>怒子之负以<em class="r">商於</em>之地，是且甘心于子。”<em class="r">张仪</em>曰：“<em class="r">秦</em>强<em class="r">楚</em>弱，臣善<em class="r">靳尚</em>，<em class="r">尚</em>得事<em class="r">楚</em>夫人<em class="r">郑袖</em>，<em class="r">袖</em>所言皆从。且臣奉王之节使<em class="r">楚</em>，<em class="r">楚</em>何敢加诛。假令诛臣而为<em class="r">秦</em>得<em class="r">黔中</em>之地，臣之上愿。”遂使<em class="r">楚</em>。<em class="r">楚怀王</em>至则囚<em class="r">张仪</em>，将杀之。<em class="r">靳尚</em>谓<em class="r">郑袖</em>曰：“子亦知子之贱于王乎？”<em class="r">郑袖</em>曰：“何也？”<em class="r">靳尚</em>曰：“<em class="r">秦王</em>甚爱<em class="r">张仪</em>而不欲出之，今将以<em class="r">上庸</em>之地六县赂<em class="r">楚</em>，以美人聘<em class="r">楚</em>，以宫中善歌讴者为媵。<em class="r">楚王</em>重地尊<em class="r">秦</em>，<em class="r">秦</em>女必贵而夫人斥矣。不若为言而出之。”于是<em class="r">郑袖</em>日夜言<em class="r">怀王</em>曰：“人臣各为其主用。今地未入<em class="r">秦</em>，<em class="r">秦</em>使<em class="r">张仪</em>来，至重王。王未有礼而杀<em class="r">张仪</em>，<em class="r">秦</em>必大怒攻<em class="r">楚</em>。妾请子母俱迁<em class="r">江南</em>，毋为<em class="r">秦</em>所鱼肉也。”<em class="r">怀王</em>后悔，赦<em class="r">张仪</em>，厚礼之如故。</p>
<p><em class="r">张仪</em>既出，未去，闻<em class="r">苏秦</em>死，乃说<em class="r">楚王</em>曰：“<em class="r">秦</em>地半天下，兵敌四国，被险带<em class="r">河</em>，四塞以为固。虎贲之士百馀万，车千乘，骑万匹，积粟如丘山。法令既明，士卒安难乐死，主明以严，将智以武，虽无出甲，席卷<em class="r">常山</em>之险，必折天下之脊，天下有后服者先亡。且夫为从者，无以异于驱群羊而攻猛虎，虎之与羊不格明矣。今王不与猛虎而与群羊，臣窃以为大王之计过也。</p>
<p>“凡天下强国，非<em class="r">秦</em>而<em class="r">楚</em>，非<em class="r">楚</em>而<em class="r">秦</em>，两国交争，其势不两立。大王不与<em class="r">秦</em>，<em class="r">秦</em>下甲据<em class="r">宜阳</em>，<em class="r">韩</em>之上地不通。下<em class="r">河东</em>，取<em class="r">成皋</em>，<em class="r">韩</em>必入臣，<em class="r">梁</em>则从风而动。<em class="r">秦</em>攻<em class="r">楚</em>之西，<em class="r">韩</em>、<em class="r">梁</em>攻其北，社稷安得毋危？</p>
<p>“且夫从者聚群弱而攻至强，不料敌而轻战，国贫而数举兵，危亡之术也。臣闻之，兵不如者勿与挑战，粟不如者勿与持久。夫从人饰辩虚辞，高主之节，言其利不言其害，卒有<em class="r">秦</em>祸，无及为已。是故愿大王之孰计之。</p>
<p>“<em class="r">秦</em>西有<em class="r">巴蜀</em>，大船积粟，起于<em class="r">汶山</em>，浮<em class="r">江</em>已下，至<em class="r">楚</em>三千馀里。舫船载卒，一舫载五十人与三月之食，下水而浮，一日行三百馀里，里数虽多，然而不费牛马之力，不至十日而距<em class="r">扞关</em>。<em class="r">扞关</em>惊，则从境以东尽城守矣，<em class="r">黔中</em>、<em class="r">巫郡</em>非王之有。<em class="r">秦</em>举甲出<em class="r">武关</em>，南面而伐，则北地绝。<em class="r">秦</em>兵之攻<em class="r">楚</em>也，危难在三月之内，而<em class="r">楚</em>待诸侯之救，在半岁之外，此其势不相及也。夫恃弱国之救，忘强<em class="r">秦</em>之祸，此臣所以为大王患也。</p>
<p>“大王尝与<em class="r">吴</em>人战，五战而三胜，阵卒尽矣；偏守新城，存民苦矣。臣闻功大者易危，而民敝者怨上。夫守易危之功而逆强<em class="r">秦</em>之心，臣窃为大王危之。</p>
<p>“且夫<em class="r">秦</em>之所以不出兵<em class="r">函谷</em>十五年以攻<em class="r">齐</em>、<em class="r">赵</em>者，阴谋有合天下之心。<em class="r">楚</em>尝与<em class="r">秦</em>构难，战于<em class="r">汉中</em>，<em class="r">楚</em>人不胜，列侯执珪死者七十馀人，遂亡<em class="r">汉中</em>。<em class="r">楚王</em>大怒，兴兵袭<em class="r">秦</em>，战于<em class="r">蓝田</em>。此所谓两虎相搏者也。夫<em class="r">秦楚</em>相敝而<em class="r">韩魏</em>以全制其后，计无危于此者矣。愿大王孰计之。</p>
<p>“<em class="r">秦</em>下甲攻<em class="r">卫阳晋</em>，必大关天下之匈。大王悉起兵以攻<em class="r">宋</em>，不至数月而<em class="r">宋</em>可举，举<em class="r">宋</em>而东指，则<em class="r">泗上</em>十二诸侯尽王之有也。</p>
<p>“凡天下而以信约从亲相坚者<em class="r">苏秦</em>，封<em class="r">武安君</em>，相<em class="r">燕</em>，即阴与<em class="r">燕王</em>谋伐破<em class="r">齐</em>而分其地；乃详有罪出走入<em class="r">齐</em>，<em class="r">齐王</em>因受而相之；居二年而觉，<em class="r">齐王</em>大怒，车裂<em class="r">苏秦</em>于市。夫以一诈伪之<em class="r">苏秦</em>，而欲经营天下，混一诸侯，其不可成亦明矣。</p>
<p>“今<em class="r">秦</em>与<em class="r">楚</em>接境壤界，固形亲之国也。大王诚能听臣，臣请使<em class="r">秦</em>太子入质于<em class="r">楚</em>，<em class="r">楚</em>太子入质于<em class="r">秦</em>，请以<em class="r">秦</em>女为大王箕帚之妾，效万室之都以为汤沐之邑，长为昆弟之国，终身无相攻伐。臣以为计无便于此者。”</p>
<p>于是<em class="r">楚王</em>已得<em class="r">张仪</em>而重出<em class="r">黔中</em>地与<em class="r">秦</em>，欲许之。<em class="r">屈原</em>曰：“前大王见欺于<em class="r">张仪</em>，<em class="r">张仪</em>至，臣以为大王烹之；今纵弗忍杀之，又听其邪说，不可。”<em class="r">怀王</em>曰：“许<em class="r">仪</em>而得<em class="r">黔中</em>；美利也。后而倍之，不可。”故卒许<em class="r">张仪</em>，与<em class="r">秦</em>亲。</p>
<p><em class="r">张仪</em>去<em class="r">楚</em>，因遂之<em class="r">韩</em>，说<em class="r">韩王</em>曰：“<em class="r">韩</em>地险恶山居，五谷所生，非菽而麦，民之食大抵菽饭藿羹。一岁不收，民不餍糟糠。地不过九百里，无二岁之食。料大王之卒，悉之不过三十万，而厮徒负养在其中矣。除守徼亭障塞，见卒不过二十万而已矣。<em class="r">秦</em>带甲百馀万，车千乘，骑万匹，虎贲之士跿跔科头贯颐奋戟者，至不可胜计。<em class="r">秦</em>马之良，戎兵之众，探前趺后蹄间三寻腾者，不可胜数。<em class="r">山</em>东之士被甲蒙胄以会战，<em class="r">秦</em>人捐甲徒裼以趋敌，左挈人头，右挟生虏。夫<em class="r">秦</em>卒与<em class="r">山</em>东之卒，犹<em class="r">孟贲</em>之与怯夫；以重力相压，犹<em class="r">乌获</em>之与婴儿。夫战<em class="r">孟贲</em>、<em class="r">乌获</em>之士以攻不服之弱国，无异垂千钧之重于鸟卵之上，必无幸矣。</p>
<p>“夫群臣诸侯不料地之寡，而听从人之甘言好辞，比周以相饰也，皆奋曰‘听吾计可以强霸天下’。夫不顾社稷之长利而听须臾之说，诖误人主，无过此者。</p>
<p>“大王不事<em class="r">秦</em>，<em class="r">秦</em>下甲据<em class="r">宜阳</em>，断<em class="r">韩</em>之上地，东取<em class="r">成皋</em>、<em class="r">荥阳</em>，则<em class="r">鸿台</em>之宫、<em class="r">桑林</em>之苑非王之有也。夫塞<em class="r">成皋</em>，绝上地，则王之国分矣。先事<em class="r">秦</em>则安，不事<em class="r">秦</em>则危。夫造祸而求其福报，计浅而怨深，逆<em class="r">秦</em>而顺<em class="r">楚</em>，虽欲毋亡，不可得也。</p>
<p>“故为大王计，莫如为<em class="r">秦</em>。<em class="r">秦</em>之所欲莫如弱<em class="r">楚</em>，而能弱<em class="r">楚</em>者莫如<em class="r">韩</em>。非以<em class="r">韩</em>能强于<em class="r">楚</em>也，其地势然也。今王西面而事<em class="r">秦</em>以攻<em class="r">楚</em>，<em class="r">秦王</em>必喜。夫攻<em class="r">楚</em>以利其地，转祸而悦<em class="r">秦</em>，计无便于此者。”</p>
<p><em class="r">韩王</em>听<em class="r">仪</em>计。<em class="r">张仪</em>归报，<em class="r">秦惠王</em>封<em class="r">仪</em>五邑，号曰<em class="r">武信君</em>。使<em class="r">张仪</em>东说<em class="r">齐湣王</em>曰：“天下强国无过<em class="r">齐</em>者，大臣父兄殷众富乐。然而为大王计者，皆为一时之说，不顾百世之利。从人说大王者，必曰‘<em class="r">齐</em>西有强<em class="r">赵</em>，南有<em class="r">韩</em>与<em class="r">梁</em>。<em class="r">齐</em>，负海之国也，地广民众，兵强士勇，虽有百<em class="r">秦</em>，将无奈<em class="r">齐</em>何’。大王贤其说而不计其实。夫从人朋党比周，莫不以从为可。臣闻之，<em class="r">齐</em>与<em class="r">鲁</em>三战而<em class="r">鲁</em>三胜，国以危亡随其后，虽有战胜之名，而有亡国之实。是何也？<em class="r">齐</em>大而<em class="r">鲁</em>小也。今<em class="r">秦</em>之与<em class="r">齐</em>也，犹<em class="r">齐</em>之与<em class="r">鲁</em>也。<em class="r">秦赵</em>战于<em class="r">河漳</em>之上，再战而<em class="r">赵</em>再胜<em class="r">秦</em>；战于<em class="r">番吾</em>之下，再战又胜<em class="r">秦</em>。四战之后，<em class="r">赵</em>之亡卒数十万，<em class="r">邯郸</em>仅存，虽有战胜之名而国已破矣。是何也？<em class="r">秦</em>强而<em class="r">赵</em>弱。</p>
<p>“今<em class="r">秦楚</em>嫁女娶妇，为昆弟之国。<em class="r">韩</em>献<em class="r">宜阳</em>；<em class="r">梁</em>效<em class="r">河外</em>；<em class="r">赵</em>入朝<em class="r">渑池</em>，割<em class="r">河间</em>以事<em class="r">秦</em>。大王不事<em class="r">秦</em>，<em class="r">秦</em>驱<em class="r">韩梁</em>攻<em class="r">齐</em>之南地，悉<em class="r">赵</em>兵渡<em class="r">清河</em>，指<em class="r">博关</em>，<em class="r">临菑</em>、<em class="r">即墨</em>非王之有也。国一日见攻，虽欲事<em class="r">秦</em>，不可得也。是故愿大王孰计之也。”</p>
<p><em class="r">齐王</em>曰：“<em class="r">齐</em>僻陋，隐居<em class="r">东海</em>之上，未尝闻社稷之长利也。”乃许<em class="r">张仪</em>。</p>
<p><em class="r">张仪</em>去，西说<em class="r">赵王</em>曰：“敝邑<em class="r">秦王</em>使使臣效愚计于大王。大王收率天下以宾<em class="r">秦</em>，<em class="r">秦</em>兵不敢出<em class="r">函谷关</em>十五年。大王之威行于<em class="r">山</em>东，敝邑恐惧慑伏，缮甲厉兵，饰车骑，习驰射，力田积粟，守四封之内，愁居慑处，不敢动摇，唯大王有意督过之也。</p>
<p>“今以大王之力，举<em class="r">巴蜀</em>，并<em class="r">汉中</em>，包<em class="r">两周</em>，迁九鼎，守<em class="r">白马之津</em>。<em class="r">秦</em>虽僻远，然而心忿含怒之日久矣。今<em class="r">秦</em>有敝甲凋兵，军于<em class="r">渑池</em>，愿渡<em class="r">河</em>逾<em class="r">漳</em>，据<em class="r">番吾</em>，会<em class="r">邯郸</em>之下，愿以甲子合战，以正<em class="r">殷纣</em>之事，敬使使臣先闻左右。</p>
<p>“凡大王之所信为从者恃<em class="r">苏秦</em>。<em class="r">苏秦</em>荧惑诸侯，以是为非，以非为是，欲反<em class="r">齐国</em>，而自令车裂于市。夫天下之不可一亦明矣。今<em class="r">楚</em>与<em class="r">秦</em>为昆弟之国，而<em class="r">韩梁</em>称为东藩之臣，<em class="r">齐</em>献鱼盐之地，此断<em class="r">赵</em>之右臂也。夫断右臂而与人斗，失其党而孤居，求欲毋危，岂可得乎？</p>
<p>“今<em class="r">秦</em>发三将军：其一军塞<em class="r">午道</em>，告<em class="r">齐</em>使兴师渡<em class="r">清河</em>，军于<em class="r">邯郸</em>之东；一军军<em class="r">成皋</em>，驱<em class="r">韩梁</em>军于<em class="r">河外</em>；一军军于<em class="r">渑池</em>。约四国为一以攻<em class="r">赵</em>，<em class="r">赵</em>破，必四分其地。是故不敢匿意隐情，先以闻于左右。臣窃为大王计，莫如与<em class="r">秦王</em>遇于<em class="r">渑池</em>，面相见而口相结，请案兵无攻。愿大王之定计。”</p>
<p><em class="r">赵王</em>曰：“先王之时，<em class="r">奉阳君</em>专权擅势，蔽欺先王，独擅绾事，寡人居属师傅，不与国谋计。先王弃群臣，寡人年幼，奉祀之日新，心固窃疑焉，以为一从不事<em class="r">秦</em>，非国之长利也。乃且愿变心易虑，割地谢前过以事<em class="r">秦</em>。方将约车趋行，适闻使者之明诏。”<em class="r">赵王</em>许<em class="r">张仪</em>，<em class="r">张仪</em>乃去。</p>
<p>北之<em class="r">燕</em>，说<em class="r">燕昭王</em>曰：“大王之所亲莫如<em class="r">赵</em>。昔<em class="r">赵襄子</em>尝以其姊为<em class="r">代王</em>妻，欲并<em class="r">代</em>，约与<em class="r">代王</em>遇于<em class="r">句注</em>之塞。乃令工人作为金斗，长其尾，令可以击人。与<em class="r">代王</em>饮，阴告厨人曰：‘即酒酣乐，进热啜，反斗以击之。’于是酒酣乐，进热啜，厨人进斟，因反斗以击<em class="r">代王</em>，杀之，王脑涂地。其姊闻之，因摩笄以自刺，故至今有<em class="r">摩笄之山</em>。<em class="r">代王</em>之亡，天下莫不闻。</p>
<p>“夫<em class="r">赵王</em>之很戾无亲，大王之所明见，且以<em class="r">赵王</em>为可亲乎？<em class="r">赵</em>兴兵攻<em class="r">燕</em>，再围<em class="r">燕</em>都而劫大王，大王割十城以谢。今<em class="r">赵王</em>已入朝<em class="r">渑池</em>，效<em class="r">河间</em>以事<em class="r">秦</em>。今大王不事<em class="r">秦</em>，<em class="r">秦</em>下甲<em class="r">云中</em>、<em class="r">九原</em>，驱<em class="r">赵</em>而攻<em class="r">燕</em>，则<em class="r">易水</em>、长城非大王之有也。</p>
<p>“且今时<em class="r">赵</em>之于<em class="r">秦</em>犹郡县也，不敢妄举师以攻伐。今王事<em class="r">秦</em>，<em class="r">秦王</em>必喜，<em class="r">赵</em>不敢妄动，是西有强<em class="r">秦</em>之援，而南无<em class="r">齐赵</em>之患，是故愿大王孰计之。”</p>
<p><em class="r">燕王</em>曰：“寡人蛮夷僻处，虽大男子裁如婴儿，言不足以采正计。今上客幸教之，请西面而事<em class="r">秦</em>，献<em class="r">恒山</em>之尾五城。”<em class="r">燕王</em>听<em class="r">仪</em>。<em class="r">仪</em>归报，未至<em class="r">咸阳</em>而<em class="r">秦惠王</em>卒，<em class="r">武王</em>立。<em class="r">武王</em>自为太子时不说<em class="r">张仪</em>，及即位，群臣多谗<em class="r">张仪</em>曰：“无信，左右卖国以取容。<em class="r">秦</em>必复用之，恐为天下笑。”诸侯闻<em class="r">张仪</em>有郤<em class="r">武王</em>，皆畔衡，复合从。</p>
<p><em class="r">秦武王</em>元年，群臣日夜恶<em class="r">张仪</em>未已，而<em class="r">齐</em>让又至。<em class="r">张仪</em>惧诛，乃因谓<em class="r">秦武王</em>曰：“<em class="r">仪</em>有愚计，愿效之。”王曰：“奈何？”对曰：“为<em class="r">秦</em>社稷计者，东方有大变，然后王可以多割得地也。今闻<em class="r">齐王</em>甚憎<em class="r">仪</em>，<em class="r">仪</em>之所在，必兴师伐之。故<em class="r">仪</em>愿乞其不肖之身之<em class="r">梁</em>，<em class="r">齐</em>必兴师而伐<em class="r">梁</em>。<em class="r">梁齐</em>之兵连于城下而不能相去，王以其间伐<em class="r">韩</em>，入<em class="r">三川</em>，出兵<em class="r">函谷</em>而毋伐，以临<em class="r">周</em>，祭器必出。挟天子，按图籍，此王业也。”<em class="r">秦王</em>以为然，乃具革车三十乘，入<em class="r">仪</em>之<em class="r">梁</em>。<em class="r">齐</em>果兴师伐之。<em class="r">梁哀王</em>恐。<em class="r">张仪</em>曰：“王勿患也，请令罢<em class="r">齐</em>兵。”乃使其舍人<em class="r">冯喜</em>之<em class="r">楚</em>，借使之<em class="r">齐</em>，谓<em class="r">齐王</em>曰：“王甚憎<em class="r">张仪</em>；虽然，亦厚矣王之托<em class="r">仪</em>于<em class="r">秦</em>也！”<em class="r">齐王</em>曰：“寡人憎<em class="r">仪</em>，<em class="r">仪</em>之所在，必兴师伐之，何以托<em class="r">仪</em>？”对曰：“是乃王之托<em class="r">仪</em>也。夫<em class="r">仪</em>之出也，固与<em class="r">秦王</em>约曰：‘为王计者，东方有大变，然后王可以多割得地。今<em class="r">齐王</em>甚憎<em class="r">仪</em>，<em class="r">仪</em>之所在，必兴师伐之。故<em class="r">仪</em>愿乞其不肖之身之<em class="r">梁</em>，<em class="r">齐</em>必兴师伐之。<em class="r">齐梁</em>之兵连于城下而不能相去，王以其间伐<em class="r">韩</em>，入<em class="r">三川</em>，出兵<em class="r">函谷</em>而无伐，以临<em class="r">周</em>，祭器必出。挟天子，案图籍，此王业也。’<em class="r">秦王</em>以为然，故具革车三十乘而入之<em class="r">梁</em>也。今<em class="r">仪</em>入<em class="r">梁</em>，王果伐之，是王内罢国而外伐与国，广邻敌以内自临，而信<em class="r">仪</em>于<em class="r">秦王</em>也。此臣之所谓‘托<em class="r">仪</em>’也。”<em class="r">齐王</em>曰：“善。”乃使解兵。</p>
<p><em class="r">张仪</em>相<em class="r">魏</em>一岁，卒于<em class="r">魏</em>也。</p>
<p><em class="r">陈轸</em>者，游说之士。与<em class="r">张仪</em>俱事<em class="r">秦惠王</em>，皆贵重，争宠。<em class="r">张仪</em>恶<em class="r">陈轸</em>于<em class="r">秦王</em>曰：“<em class="r">轸</em>重币轻使<em class="r">秦楚</em>之间，将为国交也。今<em class="r">楚</em>不加善于<em class="r">秦</em>而善<em class="r">轸</em>者，<em class="r">轸</em>自为厚而为王薄也。且<em class="r">轸</em>欲去<em class="r">秦</em>而之<em class="r">楚</em>，王胡不听乎？”王谓<em class="r">陈轸</em>曰：“吾闻子欲去<em class="r">秦</em>之<em class="r">楚</em>，有之乎？”<em class="r">轸</em>曰：“然。”王曰：“<em class="r">仪</em>之言果信矣。”<em class="r">轸</em>曰：“非独<em class="r">仪</em>知之也，行道之士尽知之矣。昔<em class="r">子胥</em>忠于其君而天下争以为臣，<em class="r">曾参</em>孝于其亲而天下愿以为子。故卖仆妾不出闾巷而售者，良仆妾也；出妇嫁于乡曲者，良妇也。今<em class="r">轸</em>不忠其君，<em class="r">楚</em>亦何以<em class="r">轸</em>为忠乎？忠且见弃，<em class="r">轸</em>不之<em class="r">楚</em>何归乎？”王以其言为然，遂善待之。</p>
<p>居<em class="r">秦</em>期年，<em class="r">秦惠王</em>终相<em class="r">张仪</em>，而<em class="r">陈轸</em>奔<em class="r">楚</em>。<em class="r">楚</em>未之重也，而使<em class="r">陈轸</em>使于<em class="r">秦</em>。过<em class="r">梁</em>，欲见<em class="r">犀首</em>。<em class="r">犀首</em>谢弗见。<em class="r">轸</em>曰：“吾为事来，公不见<em class="r">轸</em>，<em class="r">轸</em>将行，不得待异日。”<em class="r">犀首</em>见之。<em class="r">陈轸</em>曰：“公何好饮也？”<em class="r">犀首</em>曰：“无事也。”曰：“吾请令公厌事可乎？”曰：“奈何？”曰：“<em class="r">田需</em>约诸侯从亲，<em class="r">楚王</em>疑之，未信也。公谓于王曰：‘臣与<em class="r">燕</em>、<em class="r">赵</em>之王有故，数使人来，曰“无事何不相见”，愿谒行于王。’王虽许公，公请毋多车，以车三十乘，可陈之于庭，明言之<em class="r">燕</em>、<em class="r">赵</em>。”<em class="r">燕</em>、<em class="r">赵</em>客闻之，驰车告其王，使人迎<em class="r">犀首</em>。<em class="r">楚王</em>闻之大怒，曰：“<em class="r">田需</em>与寡人约，而<em class="r">犀首</em>之<em class="r">燕</em>、<em class="r">赵</em>，是欺我也。”怒而不听其事。<em class="r">齐</em>闻<em class="r">犀首</em>之北，使人以事委焉。<em class="r">犀首</em>遂行，三国相事皆断于<em class="r">犀首</em>。<em class="r">轸</em>遂至<em class="r">秦</em>。</p>
<p><em class="r">韩魏</em>相攻，期年不解。<em class="r">秦惠王</em>欲救之，问于左右。左右或曰救之便，或曰勿救便，<em class="r">惠王</em>未能为之决。<em class="r">陈轸</em>适至<em class="r">秦</em>，<em class="r">惠王</em>曰：“子去寡人之<em class="r">楚</em>，亦思寡人不？”<em class="r">陈轸</em>对曰：“王闻夫<em class="r">越</em>人<em class="r">庄舄</em>乎？”王曰：“不闻。”曰：“<em class="r">越</em>人<em class="r">庄舄</em>仕<em class="r">楚</em>执珪，有顷而病。<em class="r">楚王</em>曰：‘<em class="r">舄</em>故<em class="r">越</em>之鄙细人也，今仕<em class="r">楚</em>执珪，贵富矣，亦思<em class="r">越</em>不？’中谢对曰：‘凡人之思故，在其病也。彼思<em class="r">越</em>则<em class="r">越</em>声，不思<em class="r">越</em>则<em class="r">楚</em>声。’使人往听之，犹尚<em class="r">越</em>声也。今臣虽弃逐之<em class="r">楚</em>，岂能无<em class="r">秦</em>声哉！”<em class="r">惠王</em>曰：“善。今<em class="r">韩魏</em>相攻，期年不解，或谓寡人救之便，或曰勿救便，寡人不能决，愿子为子主计之馀，为寡人计之。”<em class="r">陈轸</em>对曰：“亦尝有以夫<em class="r">卞庄子</em>刺虎闻于王者乎？<em class="r">庄子</em>欲刺虎，馆竖子止之，曰：‘两虎方且食牛，食甘必争，争则必斗，斗则大者伤，小者死，从伤而刺之，一举必有双虎之名。’<em class="r">卞庄子</em>以为然，立须之。有顷，两虎果斗，大者伤，小者死。<em class="r">庄子</em>从伤者而刺之，一举果有双虎之功。今<em class="r">韩魏</em>相攻，期年不解，是必大国伤，小国亡，从伤而伐之，一举必有两实。此犹<em class="r">庄子</em>刺虎之类也。臣主与王何异也。”<em class="r">惠王</em>曰：“善。”卒弗救。大国果伤，小国亡，<em class="r">秦</em>兴兵而伐，大克之。此<em class="r">陈轸</em>之计也。</p>
<p><em class="r">犀首</em>者，<em class="r">魏</em>之<em class="r">阴晋</em>人也，名<em class="r">衍</em>，姓<em class="r">公孙氏</em>。与<em class="r">张仪</em>不善。</p>
<p><em class="r">张仪</em>为<em class="r">秦</em>之<em class="r">魏</em>，<em class="r">魏王</em>相<em class="r">张仪</em>。<em class="r">犀首</em>弗利，故令人谓<em class="r">韩公叔</em>曰：“<em class="r">张仪</em>已合<em class="r">秦魏</em>矣，其言曰‘<em class="r">魏</em>攻<em class="r">南阳</em>，<em class="r">秦</em>攻<em class="r">三川</em>’。<em class="r">魏王</em>所以贵<em class="r">张子</em>者，欲得<em class="r">韩</em>地也。且<em class="r">韩</em>之<em class="r">南阳</em>已举矣，子何不少委焉以为<em class="r">衍</em>功，则<em class="r">秦魏</em>之交可错矣。然则<em class="r">魏</em>必图<em class="r">秦</em>而弃<em class="r">仪</em>，收<em class="r">韩</em>而相<em class="r">衍</em>。”<em class="r">公叔</em>以为便，因委之<em class="r">犀首</em>以为功。果相<em class="r">魏</em>。<em class="r">张仪</em>去。</p>
<p><em class="r">义渠君</em>朝于<em class="r">魏</em>。<em class="r">犀首</em>闻<em class="r">张仪</em>复相<em class="r">秦</em>，害之。<em class="r">犀首</em>乃谓<em class="r">义渠君</em>曰：“道远不得复过，请谒事情。”曰：“中国无事，<em class="r">秦</em>得烧掇焚杼君之国；有事，<em class="r">秦</em>将轻使重币事君之国。”其后五国伐<em class="r">秦</em>。会<em class="r">陈轸</em>谓<em class="r">秦王</em>曰：“<em class="r">义渠君</em>者，蛮夷之贤君也，不如赂之以抚其志。”<em class="r">秦王</em>曰：“善。”乃以文绣千纯，妇女百人遗<em class="r">义渠君</em>。<em class="r">义渠君</em>致群臣而谋曰：“此<em class="r">公孙衍</em>所谓邪？”乃起兵袭<em class="r">秦</em>，大败<em class="r">秦</em>人<em class="r">李伯</em>之下。</p>
<p><em class="r">张仪</em>已卒之后，<em class="r">犀首</em>入相<em class="r">秦</em>。尝佩五国之相印，为约长。</p>
<p><em class="r">太史公</em>曰：<em class="r">三晋</em>多权变之士，夫言从衡强<em class="r">秦</em>者大抵皆<em class="r">三晋</em>之人也。夫<em class="r">张仪</em>之行事甚于<em class="r">苏秦</em>，然世恶<em class="r">苏秦</em>者，以其先死，而<em class="r">仪</em>振暴其短以扶其说，成其衡道。要之，此两人真倾危之士哉！</p>
		</div>
	</div>
</main>

</body>
</html>
