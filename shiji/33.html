<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷三十三鲁周公世家第三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷三十三鲁周公世家第三</h1>
		<div class="content">
			<p><em class="r">周公旦</em>者，<em class="r">周武王</em>弟也。自<em class="r">文王</em>在时，<em class="r">旦</em>为子孝，笃仁，异于群子。及<em class="r">武王</em>即位，<em class="r">旦</em>常辅翼<em class="r">武王</em>，用事居多。<em class="r">武王</em>九年，东伐至<em class="r">盟津</em>，<em class="r">周公</em>辅行。十一年，伐<em class="r">纣</em>，至<em class="r">牧野</em>，<em class="r">周公</em>佐<em class="r">武王</em>，作《牧誓》。破<em class="r">殷</em>，入<em class="r">商</em>宫。已杀<em class="r">纣</em>，<em class="r">周公</em>把大钺，<em class="r">召公</em>把小钺，以夹<em class="r">武王</em>，衅社，告<em class="r">纣</em>之罪于天，及<em class="r">殷</em>民。释<em class="r">箕子</em>之囚。封<em class="r">纣</em>子<em class="r">武庚禄父</em>，使<em class="r">管叔</em>、<em class="r">蔡叔</em>傅之，以续<em class="r">殷</em>祀。遍封功臣同姓戚者。封<em class="r">周公旦</em>于<em class="r">少昊</em>之虚<em class="r">曲阜</em>，是为<em class="r">鲁公</em>。<em class="r">周公</em>不就封，留佐<em class="r">武王</em>。</p>
<p><em class="r">武王</em>克<em class="r">殷</em>二年，天下未集，<em class="r">武王</em>有疾，不豫，群臣惧，<em class="r">太公</em>、<em class="r">召公</em>乃缪卜。<em class="r">周公</em>曰：“未可以戚我先王。”<em class="r">周公</em>于是乃自以为质，设三坛，<em class="r">周公</em>北面立，戴璧秉圭，告于<em class="r">太王</em>、<em class="r">王季</em>、<em class="r">文王</em>。史策祝曰：“惟尔元孙<em class="r">王发</em>，勤劳阻疾。若尔三王是有负子之责于天，以<em class="r">旦</em>代<em class="r">王发</em>之身。<em class="r">旦</em>巧能，多材多艺，能事鬼神。乃<em class="r">王发</em>不如<em class="r">旦</em>多材多艺，不能事鬼神。乃命于帝庭，敷佑四方，用能定汝子孙于下地，四方之民罔不敬畏。无坠天之降葆命，我先王亦永有所依归。今我其即命于元龟，尔之许我，我以其璧与圭归，以俟尔命。尔不许我，我乃屏璧与圭。”<em class="r">周公</em>已令史策告<em class="r">太王</em>、<em class="r">王季</em>、<em class="r">文王</em>，欲代<em class="r">武王发</em>，于是乃即三王而卜。卜人皆曰吉，发书视之，信吉。<em class="r">周公</em>喜，开籥，乃见书遇吉。<em class="r">周公</em>入贺<em class="r">武王</em>曰：“王其无害。<em class="r">旦</em>新受命三王，维长终是图。兹道能念予一人。”<em class="r">周公</em>藏其策金縢匮中，诫守者勿敢言。明日，<em class="r">武王</em>有瘳。</p>
<p>其后<em class="r">武王</em>既崩，<em class="r">成王</em>少，在强葆之中。<em class="r">周公</em>恐天下闻<em class="r">武王</em>崩而畔，<em class="r">周公</em>乃践阼代<em class="r">成王</em>摄行政当国。<em class="r">管叔</em>及其群弟流言于国曰：“<em class="r">周公</em>将不利于<em class="r">成王</em>。”<em class="r">周公</em>乃告<em class="r">太公望</em>、<em class="r">召公奭</em>曰：“我之所以弗辟而摄行政者，恐天下畔<em class="r">周</em>，无以告我先王<em class="r">太王</em>、<em class="r">王季</em>、<em class="r">文王</em>。三王之忧劳天下久矣，于今而后成。<em class="r">武王</em>蚤终，<em class="r">成王</em>少，将以成<em class="r">周</em>，我所以为之若此。”于是卒<em class="r">相成王</em>，而使其子<em class="r">伯禽</em>代就封于<em class="r">鲁</em>。<em class="r">周公</em>戒<em class="r">伯禽</em>曰：“我<em class="r">文王</em>之子，<em class="r">武王</em>之弟，<em class="r">成王</em>之叔父，我于天下亦不贱矣。然我一沐三捉发，一饭三吐哺，起以待士，犹恐失天下之贤人。子之<em class="r">鲁</em>，慎无以国骄人。”</p>
<p><em class="r">管</em>、<em class="r">蔡</em>、<em class="r">武庚</em>等果率<em class="r">淮夷</em>而反。<em class="r">周公</em>乃奉<em class="r">成王</em>命，兴师东伐，作《大诰》。遂诛<em class="r">管叔</em>，杀<em class="r">武庚</em>，放<em class="r">蔡叔</em>。收<em class="r">殷</em>馀民，以封<em class="r">康叔</em>于<em class="r">卫</em>，封<em class="r">微子</em>于<em class="r">宋</em>，以奉<em class="r">殷</em>祀。宁<em class="r">淮夷</em>东土，二年而毕定。诸侯咸服宗<em class="r">周</em>。</p>
<p>天降祉福，<em class="r">唐叔</em>得禾，异母同颖，献之<em class="r">成王</em>，<em class="r">成王</em>命<em class="r">唐叔</em>以馈<em class="r">周公</em>于东土，作《馈禾》。<em class="r">周公</em>既受命禾，嘉天子命，作《嘉禾》。东土以集，<em class="r">周公</em>归报<em class="r">成王</em>，乃为诗贻王，命之曰《鸱鸮》。王亦未敢训<em class="r">周公</em>。</p>
<p><em class="r">成王</em>七年二月乙未，王朝步自<em class="r">周</em>，至<em class="r">丰</em>，使太保<em class="r">召公</em>先之<em class="r">雒</em>相土。其三月，<em class="r">周公</em>往营<em class="r">成周雒邑</em>，卜居焉，曰吉，遂国之。</p>
<p><em class="r">成王</em>长，能听政。于是<em class="r">周公</em>乃还政于<em class="r">成王</em>，<em class="r">成王</em>临朝。<em class="r">周公</em>之代<em class="r">成王</em>治，南面倍依以朝诸侯。及七年后，还政<em class="r">成王</em>，北面就臣位，匔匔如畏然。</p>
<p>初，<em class="r">成王</em>少时，病，<em class="r">周公</em>乃自揃其蚤沉之<em class="r">河</em>，以祝于神曰：“王少未有识，奸神命者乃<em class="r">旦</em>也。”亦藏其策于府。<em class="r">成王</em>病有瘳。及<em class="r">成王</em>用事，人或谮<em class="r">周公</em>，<em class="r">周公</em>奔<em class="r">楚</em>。<em class="r">成王</em>发府，见<em class="r">周公</em>祷书，乃泣，反<em class="r">周公</em>。</p>
<p><em class="r">周公</em>归，恐<em class="r">成王</em>壮，治有所淫佚，乃作《多士》，作《毋逸》。《毋逸》称：“为人父母，为业至长久，子孙骄奢忘之，以亡其家，为人子可不慎乎！故昔在<em class="r">殷王中宗</em>，严恭敬畏天命，自度治民，震惧不敢荒宁，故<em class="r">中宗</em>飨国七十五年。其在<em class="r">高宗</em>，久劳于外，为与小人，作其即位，乃有亮&lt;imgalt=""class="kindle-cn-inline-character"src="Image00056.jpg"/&gt;，三年不言，言乃欢，不敢荒宁，密靖<em class="r">殷国</em>，至于小大无怨，故<em class="r">高宗</em>飨国五十五年。其在<em class="r">祖甲</em>，不义惟王，久为小人于外，知小人之依，能保施小民，不侮鳏寡，故<em class="r">祖甲</em>飨国三十三年。”《多士》称曰：“自<em class="r">汤</em>至于<em class="r">帝乙</em>，无不率祀明德，帝无不配天者。在今后嗣王<em class="r">纣</em>，诞淫厥佚，不顾天及民之从也。其民皆可诛。”“<em class="r">文王</em>日中昃不暇食，飨国五十年。”作此以诫<em class="r">成王</em>。</p>
<p><em class="r">成王</em>在<em class="r">丰</em>，天下已安，<em class="r">周</em>之官政未次序，于是<em class="r">周公</em>作《周官》，官别其宜。作《立政》，以便百姓。百姓说。</p>
<p><em class="r">周公</em>在<em class="r">丰</em>，病，将没，曰：“必葬我<em class="r">成周</em>，以明吾不敢离<em class="r">成王</em>。”<em class="r">周公</em>既卒，<em class="r">成王</em>亦让，葬<em class="r">周公</em>于<em class="r">毕</em>，从<em class="r">文王</em>，以明予小子不敢臣<em class="r">周公</em>也。</p>
<p><em class="r">周公</em>卒后，秋未获，暴风雷，禾尽偃，大木尽拔。<em class="r">周国</em>大恐。<em class="r">成王</em>与大夫朝服以开金縢书，王乃得<em class="r">周公</em>所自以为功代<em class="r">武王</em>之说。二公及王乃问史百执事，史百执事曰：“信有，昔<em class="r">周公</em>命我勿敢言。”<em class="r">成王</em>执书以泣，曰：“自今后其无缪卜乎！昔<em class="r">周公</em>勤劳王家，惟予幼人弗及知。今天动威以彰<em class="r">周公</em>之德，惟朕小子其迎，我国家礼亦宜之。”王出郊，天乃雨，反风，禾尽起。二公命国人，凡大木所偃，尽起而筑之。岁则大孰。于是<em class="r">成王</em>乃命<em class="r">鲁</em>得郊祭<em class="r">文王</em>。<em class="r">鲁</em>有天子礼乐者，以褒<em class="r">周公</em>之德也。</p>
<p><em class="r">周公</em>卒，子<em class="r">伯禽</em>固已前受封，是为<em class="r">鲁公</em>。<em class="r">鲁公伯禽</em>之初受封之<em class="r">鲁</em>，三年而后报政<em class="r">周公</em>。<em class="r">周公</em>曰：“何迟也？”<em class="r">伯禽</em>曰：“变其俗，革其礼，丧三年然后除之，故迟。”<em class="r">太公</em>亦封于<em class="r">齐</em>，五月而报政<em class="r">周公</em>。<em class="r">周公</em>曰：“何疾也？”曰：“吾简其君臣礼，从其俗为也。”及后闻<em class="r">伯禽</em>报政迟，乃叹曰：“呜呼，<em class="r">鲁</em>后世其北面事<em class="r">齐</em>矣！夫政不简不易，民不有近；平易近民，民必归之。”</p>
<p><em class="r">伯禽</em>即位之后，有<em class="r">管</em>、<em class="r">蔡</em>等反也，<em class="r">淮夷</em>、<em class="r">徐戎</em>亦并兴反。于是<em class="r">伯禽</em>率师伐之于<em class="r">肸</em>，作《肸誓》，曰：“陈尔甲胄，无敢不善。无敢伤牿。马牛其风，臣妾逋逃，勿敢越逐，敬复之。无敢寇攘，逾墙垣。<em class="r">鲁</em>人三郊三隧，峙尔刍茭、糗粮、桢干，无敢不逮。我甲戌筑而征<em class="r">徐戎</em>，无敢不及，有大刑。”作此《肸誓》，遂平<em class="r">徐戎</em>，定<em class="r">鲁</em>。</p>
<p><em class="r">鲁公伯禽</em>卒，子<em class="r">考公酋</em>立。<em class="r">考公</em>四年卒，立弟<em class="r">熙</em>，是谓<em class="r">炀公</em>。<em class="r">炀公</em>筑<em class="r">茅阙门</em>。六年卒，子<em class="r">幽公宰</em>立。<em class="r">幽公</em>十四年，<em class="r">幽公</em>弟<em class="r">&lt;imgalt=""class="kindle-cn-inline-character"src="Image00057.jpg"/&gt;</em>杀<em class="r">幽公</em>而自立，是为<em class="r">魏公</em>。<em class="r">魏公</em>五十年卒，子<em class="r">厉公擢</em>立。<em class="r">厉公</em>三十七年卒，<em class="r">鲁</em>人立其弟<em class="r">具</em>，是为<em class="r">献公</em>。<em class="r">献公</em>三十二年卒，子<em class="r">真公&lt;imgalt=""class="kindle-cn-inline-character"src="Image00058.jpg"/&gt;</em>立。</p>
<p><em class="r">真公</em>十四年，<em class="r">周厉王</em>无道，出奔彘，共和行政。二十九年，<em class="r">周宣王</em>即位。</p>
<p>三十年，<em class="r">真公</em>卒，弟<em class="r">敖</em>立，是为<em class="r">武公</em>。</p>
<p><em class="r">武公</em>九年春，<em class="r">武公</em>与长子<em class="r">括</em>，少子<em class="r">戏</em>，西朝<em class="r">周宣王</em>。<em class="r">宣王</em>爱<em class="r">戏</em>，欲立<em class="r">戏</em>为<em class="r">鲁</em>太子。<em class="r">周</em>之<em class="r">樊仲山父</em>谏<em class="r">宣王</em>曰：“废长立少，不顺；不顺，必犯王命；犯王命，必诛之：故出令不可不顺也。令之不行，政之不立；行而不顺，民将弃上。夫下事上，少事长，所以为顺。今天子建诸侯，立其少，是教民逆也。若鲁从之，诸侯效之，王命将有所壅；若弗从而诛之，是自诛王命也。诛之亦失，不诛亦失，王其图之。”<em class="r">宣王</em>弗听，卒立<em class="r">戏</em>为<em class="r">鲁</em>太子。夏，<em class="r">武公</em>归而卒，<em class="r">戏</em>立，是为<em class="r">懿公</em>。</p>
<p><em class="r">懿公</em>九年，<em class="r">懿公</em>兄<em class="r">括</em>之子<em class="r">伯御</em>与<em class="r">鲁</em>人攻弑<em class="r">懿公</em>，而立<em class="r">伯御</em>为君。<em class="r">伯御</em>即位十一年，<em class="r">周宣王</em>伐<em class="r">鲁</em>，杀其君<em class="r">伯御</em>，而问<em class="r">鲁</em>公子能道顺诸侯者，以为<em class="r">鲁</em>后。<em class="r">樊穆仲</em>曰：“<em class="r">鲁懿公</em>弟<em class="r">称</em>，，肃恭明神，敬事耆老；赋事行刑，必问于遗训而咨于固实；不干所问，不犯所咨。”<em class="r">宣王</em>曰：“然，能训治其民矣。”乃立<em class="r">称</em>于<em class="r">夷宫</em>，是为<em class="r">孝公</em>。自是后，诸侯多畔王命。</p>
<p><em class="r">孝公</em>二十五年，诸侯畔<em class="r">周</em>，<em class="r">犬戎</em>杀<em class="r">幽王</em>。<em class="r">秦</em>始列为诸侯。</p>
<p>二十七年，<em class="r">孝公</em>卒，子<em class="r">弗湟</em>立，是为<em class="r">惠公</em>。</p>
<p><em class="r">惠公</em>三十年，<em class="r">晋</em>人弑其君<em class="r">昭侯</em>。四十五年，<em class="r">晋</em>人又弑其君<em class="r">孝侯</em>。</p>
<p>四十六年，<em class="r">惠公</em>卒，长庶子<em class="r">息</em>摄当国，行君事，是为<em class="r">隐公</em>。初，<em class="r">惠公</em>適夫人无子，公贱妾<em class="r">声子</em>生子<em class="r">息</em>。<em class="r">息</em>长，为娶于<em class="r">宋</em>。<em class="r">宋</em>女至而好，<em class="r">惠公</em>夺而自妻之。生子<em class="r">允</em>。登<em class="r">宋</em>女为夫人，以<em class="r">允</em>为太子。及<em class="r">惠公</em>卒，为<em class="r">允</em>少故，<em class="r">鲁</em>人共令<em class="r">息</em>摄政，不言即位。</p>
<p><em class="r">隐公</em>五年，观渔于<em class="r">棠</em>。八年，与<em class="r">郑</em>易天子之<em class="r">太山</em>之邑<em class="r">祊</em>及<em class="r">许田</em>，君子讥之。</p>
<p>十一年冬，<em class="r">公子挥</em>谄谓<em class="r">隐公</em>曰：“百姓便君，君其遂立。吾请为君杀<em class="r">子允</em>，君以我为相。”<em class="r">隐公</em>曰：“有先君命。吾为<em class="r">允</em>少，故摄代。今<em class="r">允</em>长矣，吾方营<em class="r">菟裘</em>之地而老焉，以授<em class="r">子允</em>政。”<em class="r">挥</em>惧<em class="r">子允</em>闻而反诛之，乃反谮<em class="r">隐公</em>于<em class="r">子允</em>曰：“<em class="r">隐公</em>欲遂立，去子，子其图之。请为子杀<em class="r">隐公</em>。”<em class="r">子允</em>许诺。十一月，<em class="r">隐公</em>祭<em class="r">钟巫</em>，齐于<em class="r">社圃</em>，馆于<em class="r">&lt;imgalt=""class="kindle-cn-inline-character"src="Image00059.jpg"/&gt;氏</em>。<em class="r">挥</em>使人弑<em class="r">隐公</em>于<em class="r">&lt;imgalt=""class="kindle-cn-inline-character"src="Image00059.jpg"/&gt;氏</em>，而立<em class="r">子允</em>为君，是为<em class="r">桓公</em>。</p>
<p><em class="r">桓公</em>元年，<em class="r">郑</em>以璧易天子之<em class="r">许田</em>。二年，以<em class="r">宋</em>之赂鼎入于太庙，君子讥之。</p>
<p>三年，使<em class="r">挥</em>迎妇于<em class="r">齐</em>为夫人。六年，夫人生子，与<em class="r">桓公</em>同日，故名曰<em class="r">同</em>。<em class="r">同</em>长，为太子。</p>
<p>十六年，会于<em class="r">曹</em>，伐<em class="r">郑</em>，入<em class="r">厉公</em>。</p>
<p>十八年春，公将有行，遂与夫人如<em class="r">齐</em>。<em class="r">申&lt;imgalt=""class="kindle-cn-inline-character"src="Image00060.jpg"/&gt;</em>谏止，公不听，遂如<em class="r">齐</em>。<em class="r">齐襄公</em>通<em class="r">桓公</em>夫人。公怒夫人，夫人以告<em class="r">齐侯</em>。夏四月丙子，<em class="r">齐襄公</em>飨公，公醉，使<em class="r">公子彭生</em>抱<em class="r">鲁桓公</em>，因命<em class="r">彭生</em>摺其胁，公死于车。<em class="r">鲁</em>人告于<em class="r">齐</em>曰：“寡君畏君之威，不敢宁居，来修好礼。礼成而不反，无所归咎，请得<em class="r">彭生</em>以除丑于诸侯。”<em class="r">齐</em>人杀<em class="r">彭生</em>以说<em class="r">鲁</em>。立太子<em class="r">同</em>，是为<em class="r">庄公</em>。<em class="r">庄公</em>母夫人因留<em class="r">齐</em>，不敢归<em class="r">鲁</em>。</p>
<p><em class="r">庄公</em>五年冬，伐<em class="r">卫</em>，内<em class="r">卫惠公</em>。</p>
<p>八年，<em class="r">齐公子纠</em>来奔。九年，<em class="r">鲁</em>欲内<em class="r">子纠</em>于<em class="r">齐</em>，后<em class="r">桓公</em>，<em class="r">桓公</em>发兵击<em class="r">鲁</em>，<em class="r">鲁</em>急，杀<em class="r">子纠</em>。<em class="r">召忽</em>死。<em class="r">齐</em>告<em class="r">鲁</em>生致<em class="r">管仲</em>。<em class="r">鲁</em>人<em class="r">施伯</em>曰：“<em class="r">齐</em>欲得<em class="r">管仲</em>，非杀之也，将用之，用之则为<em class="r">鲁</em>患。不如杀，以其尸与之。”<em class="r">庄公</em>不听，遂囚<em class="r">管仲</em>与<em class="r">齐</em>。<em class="r">齐</em>人相<em class="r">管仲</em>。</p>
<p>十三年，<em class="r">鲁庄公</em>与<em class="r">曹沬</em>会<em class="r">齐桓公</em>于<em class="r">柯</em>，<em class="r">曹沬</em>劫<em class="r">齐桓公</em>，求<em class="r">鲁</em>侵地，已盟而释<em class="r">桓公</em>。<em class="r">桓公</em>欲背约，<em class="r">管仲</em>谏，卒归<em class="r">鲁</em>侵地。十五年，<em class="r">齐桓公</em>始霸。二十三年，<em class="r">庄公</em>如<em class="r">齐</em>观社。</p>
<p>三十二年，初，<em class="r">庄公</em>筑台临<em class="r">党氏</em>，见<em class="r">孟女</em>，说而爱之，许立为夫人，割臂以盟。<em class="r">孟女</em>生<em class="r">子斑</em>。<em class="r">斑</em>长，说<em class="r">梁氏</em>女，往观。圉人<em class="r">荦</em>自墙外与<em class="r">梁氏</em>女戏。<em class="r">斑</em>怒，鞭<em class="r">荦</em>。<em class="r">庄公</em>闻之，曰：“<em class="r">荦</em>有力焉，遂杀之，是未可鞭而置也。”<em class="r">斑</em>未得杀。会<em class="r">庄公</em>有疾。<em class="r">庄公</em>有三弟，长曰<em class="r">庆父</em>，次曰<em class="r">叔牙</em>，次曰<em class="r">季反</em>。<em class="r">庄公</em>取<em class="r">齐</em>女为夫人曰<em class="r">哀姜</em>。<em class="r">哀姜</em>无子。<em class="r">哀姜</em>娣曰<em class="r">叔姜</em>，生子<em class="r">开</em>。<em class="r">庄公</em>无適嗣，爱<em class="r">孟女</em>，欲立其子<em class="r">斑</em>。<em class="r">庄公</em>病，而问嗣于弟<em class="r">叔牙</em>。<em class="r">叔牙</em>曰：“一继一及，<em class="r">鲁</em>之常也。<em class="r">庆父</em>在，可为嗣，君何忧？”<em class="r">庄公</em>患<em class="r">叔牙</em>欲立<em class="r">庆父</em>，退而问<em class="r">季友</em>。<em class="r">季友</em>曰：“请以死立<em class="r">斑</em>也。”<em class="r">庄公</em>曰：“曩者<em class="r">叔牙</em>欲立<em class="r">庆父</em>，奈何？”<em class="r">季友</em>以<em class="r">庄公</em>命命<em class="r">牙</em>待于<em class="r">&lt;imgalt=""class="kindle-cn-inline-character"src="Image00017.jpg"/&gt;巫氏</em>，使<em class="r">&lt;imgalt=""class="kindle-cn-inline-character"src="Image00017.jpg"/&gt;季</em>劫饮<em class="r">叔牙</em>以鸩，曰：“饮此则有后奉祀；不然，死且无后。”<em class="r">牙</em>遂饮鸩而死，<em class="r">鲁</em>立其子为<em class="r">叔孙氏</em>。八月癸亥，<em class="r">庄公</em>卒，<em class="r">季友</em>竟立<em class="r">子斑</em>为君，如<em class="r">庄公</em>命。侍丧，舍于<em class="r">党氏</em>。</p>
<p>先时<em class="r">庆父</em>与<em class="r">哀姜</em>私通，欲立<em class="r">哀姜</em>娣子<em class="r">开</em>。及<em class="r">庄公</em>卒而<em class="r">季友</em>立<em class="r">斑</em>，十月己未，<em class="r">庆父</em>使圉人<em class="r">荦</em>杀<em class="r">鲁公子斑</em>于<em class="r">党氏</em>。<em class="r">季友</em>奔<em class="r">陈</em>。<em class="r">庆父</em>竟立<em class="r">庄公</em>子<em class="r">开</em>，是为<em class="r">湣公</em>。</p>
<p><em class="r">湣公</em>二年，<em class="r">庆父</em>与<em class="r">哀姜</em>通益甚。<em class="r">哀姜</em>与<em class="r">庆父</em>谋杀<em class="r">湣公</em>而立<em class="r">庆父</em>。<em class="r">庆父</em>使<em class="r">卜&lt;imgalt=""class="kindle-cn-inline-character"src="Image00061.jpg"/&gt;</em>袭杀<em class="r">湣公</em>于<em class="r">武闱</em>。<em class="r">季友</em>闻之，自<em class="r">陈</em>与<em class="r">湣公</em>弟<em class="r">申</em>如<em class="r">邾</em>，请<em class="r">鲁</em>求内之。<em class="r">鲁</em>人欲诛<em class="r">庆父</em>。<em class="r">庆父</em>恐，奔<em class="r">莒</em>。于是<em class="r">季友</em>奉<em class="r">子申</em>入，立之，是为<em class="r">釐公</em>。<em class="r">釐公</em>亦<em class="r">庄公</em>少子。<em class="r">哀姜</em>恐，奔<em class="r">邾</em>。<em class="r">季友</em>以赂如<em class="r">莒</em>求<em class="r">庆父</em>，<em class="r">庆父</em>归，使人杀<em class="r">庆父</em>，<em class="r">庆父</em>请奔，弗听，乃使大夫<em class="r">奚斯</em>行哭而往。<em class="r">庆父</em>闻<em class="r">奚斯</em>音，乃自杀。<em class="r">齐桓公</em>闻<em class="r">哀姜</em>与<em class="r">庆父</em>乱以危<em class="r">鲁</em>，乃召之<em class="r">邾</em>而杀之，以其尸归，戮之<em class="r">鲁</em>。<em class="r">鲁釐公</em>请而葬之。</p>
<p><em class="r">季友</em>母<em class="r">陈</em>女，故亡在<em class="r">陈</em>，<em class="r">陈</em>故佐送<em class="r">季友</em>及<em class="r">子申</em>。<em class="r">季友</em>之将生也，父<em class="r">鲁桓公</em>使人卜之，曰：“男也，其名曰‘友’，间于两社，为公室辅。<em class="r">季友</em>亡，则<em class="r">鲁</em>不昌。”及生，有文在掌曰“友”，遂以名之，号为<em class="r">成季</em>。其后为<em class="r">季氏</em>，<em class="r">庆父</em>后为<em class="r">孟氏</em>也。</p>
<p><em class="r">釐公</em>元年，以<em class="r">汶阳&lt;imgalt=""class="kindle-cn-inline-character"src="Image00062.jpg"/&gt;</em>封<em class="r">季友</em>。<em class="r">季友</em>为相。</p>
<p>九年，<em class="r">晋里克</em>杀其君<em class="r">奚齐</em>、<em class="r">卓子</em>。<em class="r">齐桓公</em>率<em class="r">釐公</em>讨<em class="r">晋</em>乱，至<em class="r">高梁</em>而还，立<em class="r">晋惠公</em>。十七年，<em class="r">齐桓公</em>卒。二十四年，<em class="r">晋文公</em>即位。</p>
<p>三十三年，<em class="r">釐公</em>卒，子<em class="r">兴</em>立，是为<em class="r">文公</em>。</p>
<p><em class="r">文公</em>元年，<em class="r">楚太子商臣</em>弑其父<em class="r">成王</em>，代立。三年，<em class="r">文公</em>朝<em class="r">晋襄公</em>。</p>
<p>十一年十月甲午，<em class="r">鲁</em>败<em class="r">翟</em>于<em class="r">咸</em>，获<em class="r">长翟乔如</em>，<em class="r">富父终甥</em>舂其喉以戈，杀之，埋其首于<em class="r">子驹之门</em>，以命<em class="r">宣伯</em>。</p>
<p>初，<em class="r">宋武公</em>之世，<em class="r">鄋瞒</em>伐<em class="r">宋</em>，司徒<em class="r">皇父</em>帅师御之，以败<em class="r">翟</em>于<em class="r">长丘</em>，获<em class="r">长翟缘斯</em>。<em class="r">晋</em>之灭<em class="r">路</em>，获<em class="r">乔如</em>弟<em class="r">棼如</em>。<em class="r">齐惠公</em>二年，<em class="r">鄋瞒</em>伐<em class="r">齐</em>，<em class="r">齐王子城父</em>获其弟<em class="r">荣如</em>，埋其首于北门。<em class="r">卫</em>人获其季弟<em class="r">简如</em>。<em class="r">鄋瞒</em>由是遂亡。</p>
<p>十五年，<em class="r">季文子</em>使于晋。</p>
<p>十八年二月，<em class="r">文公</em>卒。<em class="r">文公</em>有二妃：长妃<em class="r">齐</em>女为<em class="r">哀姜</em>，生子<em class="r">恶</em>及<em class="r">视</em>；次妃<em class="r">敬嬴</em>，嬖爱，生子<em class="r">俀</em>。<em class="r">俀</em>私事<em class="r">襄仲</em>，<em class="r">襄仲</em>欲立之，<em class="r">叔仲</em>曰不可。<em class="r">襄仲</em>请<em class="r">齐惠公</em>，<em class="r">惠公</em>新立，欲亲<em class="r">鲁</em>，许之。冬十月，<em class="r">襄仲</em>杀子<em class="r">恶</em>及<em class="r">视</em>而立<em class="r">俀</em>，是为<em class="r">宣公</em>。<em class="r">哀姜</em>归<em class="r">齐</em>，哭而过市，曰：“天乎！<em class="r">襄仲</em>为不道，杀適立庶！”市人皆哭，<em class="r">鲁</em>人谓之“哀姜”。<em class="r">鲁</em>由此公室卑，<em class="r">三桓强</em>。</p>
<p><em class="r">宣公俀</em>十二年，<em class="r">楚庄王</em>强，围<em class="r">郑</em>。<em class="r">郑伯</em>降，复国之。</p>
<p>十八年，<em class="r">宣公</em>卒，子<em class="r">成公黑肱</em>立，是为<em class="r">成公</em>。<em class="r">季文子</em>曰：“使我杀適立庶失大援者，<em class="r">襄仲</em>。”<em class="r">襄仲</em>立<em class="r">宣公</em>，<em class="r">公孙归父</em>有宠。<em class="r">宣公</em>欲去<em class="r">三桓</em>，与<em class="r">晋</em>谋伐<em class="r">三桓</em>。会<em class="r">宣公</em>卒，<em class="r">季文子</em>怨之，<em class="r">归父</em>奔<em class="r">齐</em>。</p>
<p><em class="r">成公</em>二年春，<em class="r">齐</em>伐取我<em class="r">隆</em>。夏，公与<em class="r">晋郤克</em>败<em class="r">齐顷公</em>于<em class="r">鞌</em>，<em class="r">齐</em>复归我侵地。四年，<em class="r">成公</em>如<em class="r">晋</em>，<em class="r">晋景公</em>不敬<em class="r">鲁</em>。<em class="r">鲁</em>欲背<em class="r">晋</em>合于<em class="r">楚</em>，或谏，乃不。十年，<em class="r">成公</em>如<em class="r">晋</em>。<em class="r">晋景公</em>卒，因留<em class="r">成公</em>送葬，<em class="r">鲁</em>讳之。十五年，始与<em class="r">吴王寿梦</em>会<em class="r">钟离</em>。</p>
<p>十六年，<em class="r">宣伯</em>告<em class="r">晋</em>，欲诛<em class="r">季文子</em>。<em class="r">文子</em>有义，<em class="r">晋</em>人弗许。</p>
<p>十八年，<em class="r">成公</em>卒，子<em class="r">午</em>立，是为<em class="r">襄公</em>。是时<em class="r">襄公</em>三岁也。</p>
<p><em class="r">襄公</em>元年，<em class="r">晋</em>立<em class="r">悼公</em>。往年冬，<em class="r">晋栾书</em>弑其君<em class="r">厉公</em>。四年，<em class="r">襄公</em>朝<em class="r">晋</em>。</p>
<p>五年，<em class="r">季文子</em>卒。家无衣帛之妾，厩无食粟之马，府无金玉，以相三君。君子曰：“<em class="r">季文子</em>廉忠矣。”</p>
<p>九年，与<em class="r">晋</em>伐<em class="r">郑</em>。<em class="r">晋悼公</em>冠<em class="r">襄公</em>于<em class="r">卫</em>，<em class="r">季武子</em>从，相行礼。</p>
<p>十一年，<em class="r">三桓氏</em>分为三军，</p>
<p>十二年，朝<em class="r">晋</em>。十六年，<em class="r">晋平公</em>即位。二十一年，朝<em class="r">晋平公</em>。</p>
<p>二十二年，<em class="r">孔丘</em>生。</p>
<p>二十五年，<em class="r">齐崔杼</em>弑其君<em class="r">庄公</em>，立其弟<em class="r">景公</em>。</p>
<p>二十九年，<em class="r">吴延陵季子</em>使<em class="r">鲁</em>，问<em class="r">周</em>乐，尽知其意，<em class="r">鲁</em>人敬焉。</p>
<p>三十一年六月，<em class="r">襄公</em>卒。其九月，太子卒。<em class="r">鲁</em>人立<em class="r">齐归</em>之子<em class="r">裯</em>为君，是为<em class="r">昭公</em>。</p>
<p><em class="r">昭公</em>年十九，犹有童心。<em class="r">穆叔</em>不欲立，曰：“太子死，有母弟可立，不即立长。年钧择贤，义钧则卜之。今<em class="r">裯</em>非適嗣，且又居丧意不在戚而有喜色，若果立，必为<em class="r">季氏</em>忧。”<em class="r">季武子</em>弗听，卒立之。比及葬，三易衰。君子曰：“是不终也。”</p>
<p><em class="r">昭公</em>三年，朝<em class="r">晋</em>至<em class="r">河</em>，<em class="r">晋平公</em>谢还之，<em class="r">鲁</em>耻焉。四年，<em class="r">楚灵王</em>会诸侯于<em class="r">申</em>，<em class="r">昭公</em>称病不往。七年，<em class="r">季武子</em>卒。八年，<em class="r">楚灵王</em>就<em class="r">章华台</em>，召<em class="r">昭公</em>。<em class="r">昭公</em>往贺，赐<em class="r">昭公</em>宝器；已而悔，复诈取之。十二年，朝<em class="r">晋</em>至<em class="r">河</em>，<em class="r">晋平公</em>谢还之。十三年，<em class="r">楚公子弃疾</em>弑其君<em class="r">灵王</em>，代立。十五年，朝<em class="r">晋</em>，<em class="r">晋</em>留之葬<em class="r">晋昭公</em>，<em class="r">鲁</em>耻之。二十年，<em class="r">齐景公</em>与<em class="r">晏子</em>狩竟，因入<em class="r">鲁</em>问礼。二十一年，朝<em class="r">晋</em>至<em class="r">河</em>，<em class="r">晋</em>谢还之。</p>
<p>二十五年春，&lt;imgalt=""class="kindle-cn-inline-character"src="Image00063.jpg"/&gt;鹆来巢。<em class="r">师己</em>曰：“<em class="r">文成</em>之世童谣曰‘&lt;imgalt=""class="kindle-cn-inline-character"src="Image00063.jpg"/&gt;鹆来巢，公在<em class="r">乾侯</em>。&lt;imgalt=""class="kindle-cn-inline-character"src="Image00063.jpg"/&gt;鹆入处，公在外野’。”</p>
<p><em class="r">季氏</em>与<em class="r">郈氏</em>斗鸡，<em class="r">季氏</em>芥鸡羽，<em class="r">郈氏</em>金距。<em class="r">季平子</em>怒而侵<em class="r">郈氏</em>，<em class="r">郈昭伯</em>亦怒<em class="r">平子</em>。<em class="r">臧昭伯</em>之弟<em class="r">会</em>伪谗<em class="r">臧氏</em>，匿<em class="r">季氏</em>，<em class="r">臧昭伯</em>囚<em class="r">季氏</em>人。<em class="r">季平子</em>怒，囚<em class="r">臧氏</em>老。<em class="r">臧</em>、<em class="r">郈氏</em>以难告<em class="r">昭公</em>。<em class="r">昭公</em>九月戊戌伐<em class="r">季氏</em>，遂入。<em class="r">平子</em>登台请曰：“君以谗不察臣罪，诛之，请迁沂上。”弗许。请囚于<em class="r">&lt;imgalt=""class="kindle-cn-inline-character"src="Image00062.jpg"/&gt;</em>，弗许。请以五乘亡，弗许。<em class="r">子家驹</em>曰：“君其许之。政自<em class="r">季氏</em>久矣，为徒者众，众将合谋。”弗听。<em class="r">郈氏</em>曰：“必杀之。”<em class="r">叔孙氏</em>之臣<em class="r">戾</em>谓其众曰：“无<em class="r">季氏</em>与有，孰利？”皆曰：“无<em class="r">季氏</em>是无<em class="r">叔孙氏</em>。”<em class="r">戾</em>曰：“然，救<em class="r">季氏</em>！”遂败公师。<em class="r">孟懿子</em>闻<em class="r">叔孙氏</em>胜，亦杀<em class="r">郈昭伯</em>。<em class="r">郈昭伯</em>为公使，故<em class="r">孟氏</em>得之。三家共伐公，公遂奔。己亥，公至于<em class="r">齐</em>。<em class="r">齐景公</em>曰：“请致千社待君。”<em class="r">子家</em>曰：“弃<em class="r">周公</em>之业而臣于<em class="r">齐</em>，可乎？”乃止。<em class="r">子家</em>曰：“<em class="r">齐景公</em>无信，不如早之<em class="r">晋</em>。”弗从。<em class="r">叔孙</em>见公还，见<em class="r">平子</em>，<em class="r">平子</em>顿首。初欲迎<em class="r">昭公</em>，<em class="r">孟孙</em>、<em class="r">季孙</em>后悔，乃止。</p>
<p>二十六年春，<em class="r">齐</em>伐<em class="r">鲁</em>，取<em class="r">郓</em>而居<em class="r">昭公</em>焉。夏，<em class="r">齐景公</em>将内公，令无受<em class="r">鲁</em>赂。<em class="r">申丰</em>、<em class="r">汝贾</em>许<em class="r">齐</em>臣<em class="r">高龁</em>、<em class="r">子将</em>粟五千庾。<em class="r">子将</em>言于<em class="r">齐侯</em>曰：“群臣不能事<em class="r">鲁</em>君，有异焉。<em class="r">宋元公</em>为<em class="r">鲁</em>如<em class="r">晋</em>，求内之，道卒。<em class="r">叔孙昭子</em>求内其君，无病而死。不知天弃<em class="r">鲁</em>乎？抑<em class="r">鲁</em>君有罪于鬼神也？愿君且待。”<em class="r">齐景公</em>从之。</p>
<p>二十八年，<em class="r">昭公</em>如<em class="r">晋</em>，求入。<em class="r">季平子</em>私于<em class="r">晋</em>六卿，六卿受<em class="r">季氏</em>赂，谏<em class="r">晋</em>君，<em class="r">晋</em>君乃止，居<em class="r">昭公乾侯</em>。二十九年，<em class="r">昭公</em>如郓。<em class="r">齐景公</em>使人赐<em class="r">昭公</em>书，自谓“主君”。<em class="r">昭公</em>耻之，怒而去<em class="r">乾侯</em>。三十一年，<em class="r">晋</em>欲内<em class="r">昭公</em>，召<em class="r">季平子</em>。<em class="r">平子</em>布衣跣行，因六卿谢罪。六卿为言曰：“<em class="r">晋</em>欲内<em class="r">昭公</em>，众不从。”<em class="r">晋</em>人止。三十二年，<em class="r">昭公</em>卒于<em class="r">乾侯</em>。<em class="r">鲁</em>人共立<em class="r">昭公</em>弟<em class="r">宋</em>为君，是为<em class="r">定公</em>。</p>
<p><em class="r">定</em>公立，<em class="r">赵简子</em>向<em class="r">史墨</em>曰：“<em class="r">季氏</em>亡乎？”<em class="r">史墨</em>对曰：“不亡。<em class="r">季友</em>有大功于<em class="r">鲁</em>，受<em class="r">&lt;imgalt=""class="kindle-cn-inline-character"src="Image00062.jpg"/&gt;</em>为上卿，至于<em class="r">文子</em>、<em class="r">武子</em>，世增其业。<em class="r">鲁文公</em>卒，<em class="r">东门遂</em>杀適立庶，《鲁》君于是失国政。政在<em class="r">季氏</em>，于今四君矣。民不知君，何以得国！是以为君慎器与名，不可以假人。”</p>
<p><em class="r">定公</em>五年，<em class="r">季平子</em>卒。<em class="r">阳虎</em>私怒，囚<em class="r">季桓子</em>，与盟，乃舍之。七年，<em class="r">齐</em>伐我，取<em class="r">郓</em>，以为<em class="r">鲁阳虎</em>邑以从政。八年，<em class="r">阳虎</em>欲尽杀<em class="r">三桓</em>適，而更立其所善庶子以代之；载<em class="r">季桓子</em>将杀之，<em class="r">桓子</em>诈而得脱。<em class="r">三桓</em>共攻<em class="r">阳虎</em>，<em class="r">阳虎</em>居<em class="r">阳关</em>。九年，<em class="r">鲁</em>伐<em class="r">阳虎</em>，<em class="r">阳虎</em>奔<em class="r">齐</em>，已而奔<em class="r">晋赵氏</em>。</p>
<p>十年，<em class="r">定公</em>与<em class="r">齐景公</em>会于<em class="r">夹谷</em>，<em class="r">孔子</em>行相事。<em class="r">齐</em>欲袭<em class="r">鲁君</em>，<em class="r">孔子</em>以礼历阶，诛<em class="r">齐</em>淫乐，<em class="r">齐侯</em>惧，乃止，归<em class="r">鲁</em>侵地而谢过。十二年，使<em class="r">仲由</em>毁<em class="r">三桓</em>城，收其甲兵。<em class="r">孟氏</em>不肯堕城，伐之，不克而止。<em class="r">季桓子</em>受<em class="r">齐</em>女乐，<em class="r">孔子</em>去。</p>
<p>十五年，<em class="r">定公</em>卒，子<em class="r">将</em>立，是为<em class="r">哀公</em>。</p>
<p><em class="r">哀公</em>五年，<em class="r">齐景公</em>卒。六年，<em class="r">齐田乞</em>弑其君<em class="r">孺子</em>。</p>
<p>七年，<em class="r">吴王夫差</em>强，伐<em class="r">齐</em>，至<em class="r">缯</em>，征百牢于<em class="r">鲁</em>。<em class="r">季康子</em>使<em class="r">子贡</em>说<em class="r">吴王</em>及<em class="r">太宰嚭</em>，以礼诎之。<em class="r">吴王</em>曰：“我文身，不足责礼。”乃止。</p>
<p>八年，吴为<em class="r">邹</em>伐<em class="r">鲁</em>，至城下，盟而去。<em class="r">齐</em>伐我，取三邑。十年，伐<em class="r">齐</em>南边。十一年，<em class="r">齐</em>伐<em class="r">鲁</em>。<em class="r">季氏</em>用<em class="r">冉有</em>有功，思<em class="r">孔子</em>，<em class="r">孔子</em>自卫归<em class="r">鲁</em>。</p>
<p>十四年，<em class="r">齐田常</em>弑其君<em class="r">简公</em>于<em class="r">徐州</em>。<em class="r">孔子</em>请伐之，<em class="r">哀公</em>不听。十五年，使<em class="r">子服景伯</em>、<em class="r">子贡</em>为介，适<em class="r">齐</em>，<em class="r">齐</em>归我侵地。<em class="r">田常</em>初相，欲亲诸侯。</p>
<p>十六年，<em class="r">孔子</em>卒。</p>
<p>二十二年，<em class="r">越王勾践</em>灭<em class="r">吴王夫差</em>。</p>
<p>二十七年春，<em class="r">季康子</em>卒。夏，<em class="r">哀公</em>患<em class="r">三桓</em>，将欲因诸侯以劫之，<em class="r">三桓</em>亦患公作难，故君臣多间。公游于<em class="r">陵阪</em>，遇<em class="r">孟武伯</em>于街，曰：“请问余及死乎？”对曰：“不知也。”公欲以<em class="r">越</em>伐<em class="r">三桓</em>。八月，<em class="r">哀公</em>如<em class="r">陉氏</em>。<em class="r">三桓</em>攻公，公奔于<em class="r">卫</em>，去如<em class="r">邹</em>，遂如<em class="r">越</em>。国人迎<em class="r">哀公</em>复归，卒于<em class="r">有山氏</em>。子<em class="r">宁</em>立，是为<em class="r">悼公</em>。</p>
<p><em class="r">悼公</em>之时，<em class="r">三桓</em>胜，<em class="r">鲁</em>如小侯，卑于<em class="r">三桓</em>之冢。</p>
<p>十三年，<em class="r">三晋</em>灭<em class="r">智伯</em>，分其地有之。</p>
<p>三十七年，<em class="r">悼公</em>卒，子<em class="r">嘉</em>立，是为<em class="r">元公</em>。<em class="r">元公</em>二十一年卒，子<em class="r">显</em>立，是为<em class="r">穆公</em>。<em class="r">穆公</em>三十三年卒，子<em class="r">奋</em>立，是为<em class="r">共公</em>。共公二十二年卒，子<em class="r">屯</em>立，是为<em class="r">康公</em>。<em class="r">康公</em>九年卒，子<em class="r">匽</em>立，是为<em class="r">景公</em>。<em class="r">景公</em>二十九年卒，子<em class="r">叔</em>立，是为<em class="r">平公</em>。是时六国皆称王。</p>
<p><em class="r">平公</em>十二年，<em class="r">秦惠王</em>卒。二十年，<em class="r">平公</em>卒，子<em class="r">贾</em>立，是为<em class="r">文公</em>。<em class="r">文公</em>元年，<em class="r">楚怀王</em>死于<em class="r">秦</em>。二十三年，<em class="r">文公</em>卒，子<em class="r">雠</em>立，是为<em class="r">顷公</em>。</p>
<p><em class="r">顷公</em>二年，<em class="r">秦</em>拔<em class="r">楚</em>之<em class="r">郢</em>，<em class="r">楚顷王</em>东徙于<em class="r">陈</em>。十九年，<em class="r">楚</em>伐我，取<em class="r">徐州</em>。二十四年，<em class="r">楚考烈王</em>伐灭<em class="r">鲁</em>。<em class="r">顷公</em>亡，迁于下邑，为家人，<em class="r">鲁</em>绝祀。<em class="r">顷公</em>卒于<em class="r">柯</em>。</p>
<p><em class="r">鲁</em>起<em class="r">周公</em>至<em class="r">顷公</em>，凡三十四世。</p>
<p><em class="r">太史公</em>曰：余闻<em class="r">孔子</em>称曰“甚矣<em class="r">鲁</em>道之衰也！<em class="r">洙泗</em>之间龂龂如也”。观<em class="r">庆父</em>及<em class="r">叔牙闵公</em>之际，何其乱也？<em class="r">隐桓</em>之事；<em class="r">襄仲</em>杀適立庶；三家北面为臣，亲攻<em class="r">昭公</em>，<em class="r">昭公</em>以奔。至其揖让之礼则从矣，而行事何其戾也？</p>
		</div>
	</div>
</main>

</body>
</html>
