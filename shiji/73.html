<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷七十三白起王翦列传第十三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷七十三白起王翦列传第十三</h1>
		<div class="content">
			<p><em class="r">白起</em>者，<em class="r">郿</em>人也。善用兵，事<em class="r">秦昭王</em>。<em class="r">昭王</em>十三年，而<em class="r">白起</em>为左庶长，将而击<em class="r">韩</em>之<em class="r">新城</em>。是岁，<em class="r">穰侯</em>相<em class="r">秦</em>，举<em class="r">任鄙</em>以为<em class="r">汉中</em>守。其明年，<em class="r">白起</em>为左更，攻<em class="r">韩</em>、<em class="r">魏</em>于<em class="r">伊阙</em>，斩首二十四万，又虏其将<em class="r">公孙喜</em>，拔五城。<em class="r">起</em>迁为国尉。涉<em class="r">河</em>取<em class="r">韩安邑</em>以东，到<em class="r">乾河</em>。明年，<em class="r">白起</em>为大良造。攻<em class="r">魏</em>，拔之，取城小大六十一。明年，<em class="r">起</em>与客卿<em class="r">错</em>攻<em class="r">垣城</em>，拔之。后五年，<em class="r">白起</em>攻<em class="r">赵</em>，拔<em class="r">光狼城</em>。后七年，<em class="r">白起</em>攻<em class="r">楚</em>，拔<em class="r">鄢</em>、<em class="r">邓</em>五城。其明年，攻<em class="r">楚</em>，拔<em class="r">郢</em>，烧<em class="r">夷陵</em>，遂东至<em class="r">竟陵</em>。<em class="r">楚王</em>亡去<em class="r">郢</em>，东走徙<em class="r">陈</em>。<em class="r">秦</em>以<em class="r">郢</em>为<em class="r">南郡</em>。<em class="r">白起</em>迁为<em class="r">武安君</em>。<em class="r">武安君</em>因取<em class="r">楚</em>，定<em class="r">巫</em>、<em class="r">黔中郡</em>。<em class="r">昭王</em>三十四年，<em class="r">白起</em>攻<em class="r">魏</em>，拔<em class="r">华阳</em>，走<em class="r">芒卯</em>，而虏<em class="r">三晋</em>将，斩首十三万。与<em class="r">赵</em>将<em class="r">贾偃</em>战，沉其卒二万人于<em class="r">河</em>中。<em class="r">昭王</em>四十三年，<em class="r">白起</em>攻<em class="r">韩陉城</em>，拔五城，斩首五万。四十四年，<em class="r">白起</em>攻<em class="r">南阳太行道</em>，绝之。</p>
<p>四十五年，伐<em class="r">韩</em>之<em class="r">野王</em>。<em class="r">野王</em>降<em class="r">秦</em>，<em class="r">上党</em>道绝。其守<em class="r">冯亭</em>与民谋曰：“<em class="r">郑</em>道已绝，<em class="r">韩</em>必不可得为民。<em class="r">秦</em>兵日进，<em class="r">韩</em>不能应，不如以<em class="r">上党</em>归<em class="r">赵</em>。<em class="r">赵</em>若受我，<em class="r">秦</em>怒，必攻<em class="r">赵</em>。<em class="r">赵</em>被兵，必亲<em class="r">韩</em>。<em class="r">韩赵</em>为一，则可以当<em class="r">秦</em>。”因使人报<em class="r">赵</em>。<em class="r">赵孝成王</em>与<em class="r">平阳君</em>、<em class="r">平原君</em>计之。平<em class="r">阳君</em>曰：“不如勿受。受之，祸大于所得。”<em class="r">平原君</em>曰：“无故得一郡，受之便。”<em class="r">赵</em>受之，因封<em class="r">冯亭</em>为<em class="r">华阳君</em>。</p>
<p>四十六年，<em class="r">秦</em>攻<em class="r">韩缑氏</em>、<em class="r">蔺</em>，拔之。</p>
<p>四十七年，<em class="r">秦</em>使左庶长<em class="r">王龁</em>攻<em class="r">韩</em>，取<em class="r">上党</em>。<em class="r">上党</em>民走<em class="r">赵</em>。<em class="r">赵</em>军<em class="r">长平</em>，以按据<em class="r">上党</em>民。四月，<em class="r">龁</em>因攻<em class="r">赵</em>。<em class="r">赵</em>使<em class="r">廉颇</em>将。<em class="r">赵</em>军士卒犯<em class="r">秦</em>斥兵，<em class="r">秦</em>斥兵斩<em class="r">赵</em>裨将<em class="r">茄</em>。六月，陷<em class="r">赵</em>军，取二障四尉。七月，<em class="r">赵</em>军筑垒壁而守之。<em class="r">秦</em>又攻其垒，取二尉，败其阵，夺西垒壁。<em class="r">廉颇</em>坚壁以待<em class="r">秦</em>，<em class="r">秦</em>数挑战，<em class="r">赵</em>兵不出。<em class="r">赵王</em>数以为让。而<em class="r">秦</em>相<em class="r">应侯</em>又使人行千金于<em class="r">赵</em>为反间，曰：“<em class="r">秦</em>之所恶，独畏<em class="r">马服子赵括</em>将耳，<em class="r">廉颇</em>易与，且降矣。”<em class="r">赵王</em>既怒<em class="r">廉颇</em>军多失亡，军数败，又反坚壁不敢战，而又闻<em class="r">秦</em>反间之言，因使<em class="r">赵括</em>代<em class="r">廉颇</em>将以击<em class="r">秦</em>。<em class="r">秦</em>闻<em class="r">马服子</em>将，乃阴使<em class="r">武安君白起</em>为上将军，而<em class="r">王龁</em>为尉裨将，令军中有敢泄<em class="r">武安君</em>将者斩。<em class="r">赵括</em>至，则出兵击<em class="r">秦</em>军。<em class="r">秦</em>军详败而走，张二奇兵以劫之。<em class="r">赵</em>军逐胜，追造<em class="r">秦</em>壁。壁坚拒不得入，而<em class="r">秦</em>奇兵二万五千人绝<em class="r">赵</em>军后，又一军五千骑绝<em class="r">赵</em>壁间，<em class="r">赵</em>军分而为二，粮道绝。而<em class="r">秦</em>出轻兵击之。<em class="r">赵</em>战不利，因筑壁坚守，以待救至。<em class="r">秦王</em>闻<em class="r">赵</em>食道绝，王自之<em class="r">河内</em>，赐民爵各一级，发年十五以上悉诣<em class="r">长平</em>，遮绝<em class="r">赵</em>救及粮食。</p>
<p>至九月，<em class="r">赵</em>卒不得食四十六日，皆内阴相杀食。来攻<em class="r">秦</em>垒，欲出。为四队，四五复之，不能出。其将军<em class="r">赵括</em>出锐卒自搏战，<em class="r">秦</em>军射杀<em class="r">赵括</em>。<em class="r">括</em>军败，卒四十万人降<em class="r">武安君</em>。<em class="r">武安君</em>计曰：“前<em class="r">秦</em>已拔<em class="r">上党</em>，<em class="r">上党</em>民不乐为<em class="r">秦</em>而归<em class="r">赵</em>，<em class="r">赵</em>卒反覆。非尽杀之，恐为乱。”乃挟诈而尽坑杀之，遗其小者二百四十人归<em class="r">赵</em>。前后斩首虏四十五万人。<em class="r">赵</em>人大震。</p>
<p>四十八年十月，<em class="r">秦</em>复定<em class="r">上党郡</em>。<em class="r">秦</em>分军为二：<em class="r">王龁</em>攻<em class="r">皮牢</em>，拔之；<em class="r">司马梗</em>定<em class="r">太原</em>。<em class="r">韩</em>、<em class="r">赵</em>恐，使<em class="r">苏代</em>厚币说<em class="r">秦</em>相<em class="r">应侯</em>曰：“<em class="r">武安君</em>禽<em class="r">马服子</em>乎？”曰：“然。”又曰：“即围<em class="r">邯郸</em>乎？”曰：“然。”“<em class="r">赵</em>亡则<em class="r">秦王</em>王矣，<em class="r">武安君</em>为三公。<em class="r">武安君</em>所为<em class="r">秦</em>战胜攻取者七十馀城，南定<em class="r">鄢</em>、<em class="r">郢</em>、<em class="r">汉中</em>，北禽<em class="r">赵括</em>之军，虽<em class="r">周</em>、<em class="r">召</em>、<em class="r">吕望</em>之功不益于此矣。今<em class="r">赵</em>亡，<em class="r">秦王</em>王，则<em class="r">武安君</em>必为三公，君能为之下乎？虽无欲为之下，固不得已矣。<em class="r">秦</em>尝攻<em class="r">韩</em>，围<em class="r">邢丘</em>，困<em class="r">上党</em>，<em class="r">上党</em>之民皆反为<em class="r">赵</em>，天下不乐为<em class="r">秦</em>民之日久矣。今亡<em class="r">赵</em>，北地入<em class="r">燕</em>，东地入<em class="r">齐</em>，南地入<em class="r">韩</em>、<em class="r">魏</em>，则君之所得民亡几何人。故不如因而割之，无以为<em class="r">武安君</em>功也。”于是<em class="r">应侯</em>言于<em class="r">秦王</em>曰：“<em class="r">秦</em>兵劳，请许<em class="r">韩</em>、<em class="r">赵</em>之割地以和，且休士卒。”王听之，割<em class="r">韩垣雍</em>、<em class="r">赵</em>六城以和。正月，皆罢兵。<em class="r">武安君</em>闻之，由是与<em class="r">应侯</em>有隙。</p>
<p>其九月，<em class="r">秦</em>复发兵，使五大夫<em class="r">王陵</em>攻<em class="r">赵邯郸</em>。是时<em class="r">武安君</em>病，不任行。四十九年正月，<em class="r">陵</em>攻<em class="r">邯郸</em>，少利，<em class="r">秦</em>益发兵佐<em class="r">陵</em>。<em class="r">陵</em>兵亡五校。<em class="r">武安君</em>病愈，<em class="r">秦王</em>欲使<em class="r">武安君</em>代<em class="r">陵</em>将。<em class="r">武安君</em>言曰：“<em class="r">邯郸</em>实未易攻也。且诸侯救日至，彼诸侯怨<em class="r">秦</em>之日久矣。今<em class="r">秦</em>虽破<em class="r">长平</em>军，而<em class="r">秦</em>卒死者过半，国内空。远绝<em class="r">河</em>山而争人国都，<em class="r">赵</em>应其内，诸侯攻其外，破<em class="r">秦</em>军必矣。不可。”<em class="r">秦王</em>自命，不行；乃使<em class="r">应侯</em>请之，<em class="r">武安君</em>终辞不肯行，遂称病。</p>
<p><em class="r">秦王</em>使<em class="r">王龁</em>代<em class="r">陵</em>将，八九月围<em class="r">邯郸</em>，不能拔。<em class="r">楚</em>使<em class="r">春申君</em>及<em class="r">魏公子</em>将兵数十万攻<em class="r">秦</em>军，<em class="r">秦</em>军多失亡。<em class="r">武安君</em>言曰：“<em class="r">秦</em>不听臣计，今如何矣！”<em class="r">秦王</em>闻之，怒，强起<em class="r">武安君</em>，<em class="r">武安君</em>遂称病笃。<em class="r">应侯</em>请之，不起。于是免<em class="r">武安君</em>为士伍，迁之<em class="r">阴密</em>。<em class="r">武安君</em>病，未能行。居三月，诸侯攻<em class="r">秦</em>军急，<em class="r">秦</em>军数却，使者日至。<em class="r">秦王</em>乃使人遣<em class="r">白起</em>，不得留<em class="r">咸阳</em>中。<em class="r">武安君</em>既行，出<em class="r">咸阳</em>西门十里，至<em class="r">杜邮</em>。<em class="r">秦昭王</em>与<em class="r">应侯</em>群臣议曰：“<em class="r">白起</em>之迁，其意尚怏怏不服，有馀言。”<em class="r">秦王</em>乃使使者赐之剑，自裁。<em class="r">武安君</em>引剑将自刭，曰：“我何罪于天而至此哉？”良久，曰：“我固当死。<em class="r">长平</em>之战，<em class="r">赵</em>卒降者数十万人，我诈而尽坑之，是足以死。”遂自杀。<em class="r">武安君</em>之死也，以<em class="r">秦昭王</em>五十年十一月。死而非其罪，<em class="r">秦</em>人怜之，乡邑皆祭祀焉。</p>
<p><em class="r">王翦</em>者，<em class="r">频阳东乡</em>人也。少而好兵，事<em class="r">秦始皇</em>。<em class="r">始皇</em>十一年，<em class="r">翦</em>将攻<em class="r">赵阏与</em>，破之，拔九城。十八年，<em class="r">翦</em>将攻<em class="r">赵</em>。岁馀，遂拔<em class="r">赵</em>，<em class="r">赵王</em>降，尽定<em class="r">赵</em>地为郡。明年，<em class="r">燕</em>使<em class="r">荆轲</em>为贼于<em class="r">秦</em>，<em class="r">秦王</em>使<em class="r">王翦</em>攻<em class="r">燕</em>。<em class="r">燕王喜</em>走<em class="r">辽东</em>，<em class="r">翦</em>遂定<em class="r">燕蓟</em>而还。<em class="r">秦</em>使<em class="r">翦</em>子<em class="r">王贲</em>击<em class="r">荆</em>，<em class="r">荆</em>兵败。还击<em class="r">魏</em>，<em class="r">魏王</em>降，遂定<em class="r">魏</em>地。</p>
<p><em class="r">秦始皇</em>既灭<em class="r">三晋</em>，走<em class="r">燕王</em>，而数破<em class="r">荆</em>师。<em class="r">秦</em>将<em class="r">李信</em>者，年少壮勇，尝以兵数千逐<em class="r">燕太子丹</em>至于<em class="r">衍水</em>中，卒破得<em class="r">丹</em>，<em class="r">始皇</em>以为贤勇。于是<em class="r">始皇</em>问<em class="r">李信</em>：“吾欲攻取<em class="r">荆</em>，于将军度用几何人而足？”<em class="r">李信</em>曰：“不过用二十万人。”<em class="r">始皇</em>问<em class="r">王翦</em>，<em class="r">王翦</em>曰：“非六十万人不可。”<em class="r">始皇</em>曰：“<em class="r">王将军</em>老矣，何怯也！<em class="r">李将军</em>果势壮勇，其言是也。”遂使<em class="r">李信</em>及<em class="r">蒙恬</em>将二十万南伐<em class="r">荆</em>。<em class="r">王翦</em>言不用，因谢病，归老于<em class="r">频阳</em>。<em class="r">李信</em>攻<em class="r">平与</em>，<em class="r">蒙恬</em>攻<em class="r">寝</em>，大破<em class="r">荆</em>军。<em class="r">信</em>又攻<em class="r">鄢郢</em>，破之，于是引兵而西，与<em class="r">蒙恬</em>会<em class="r">城父</em>。<em class="r">荆</em>人因随之，三日三夜不顿舍，大破<em class="r">李信</em>军，入两壁，杀七都尉，<em class="r">秦</em>军走。</p>
<p><em class="r">始皇</em>闻之，大怒，自驰如<em class="r">频阳</em>，见谢<em class="r">王翦</em>曰：“寡人以不用将军计，<em class="r">李信</em>果辱<em class="r">秦</em>军。今闻<em class="r">荆</em>兵日进而西，将军虽病，独忍弃寡人乎！”<em class="r">王翦</em>谢曰：“老臣罢病悖乱，唯大王更择贤将。”<em class="r">始皇</em>谢曰：“已矣，将军勿复言！”<em class="r">王翦</em>曰：“大王必不得已用臣，非六十万人不可。”<em class="r">始皇</em>曰：“为听将军计耳。”于是<em class="r">王翦</em>将兵六十万人，<em class="r">始皇</em>自送至<em class="r">灞上</em>。<em class="r">王翦</em>行，请美田宅园池甚众。<em class="r">始皇</em>曰：“将军行矣，何忧贫乎？”<em class="r">王翦</em>曰：“为大王将，有功终不得封侯，故及大王之向臣，臣亦及时以请园池为子孙业耳。”<em class="r">始皇</em>大笑。<em class="r">王翦</em>既至关，使使还请善田者五辈。或曰：“将军之乞贷，亦已甚矣。”<em class="r">王翦</em>曰：“不然。夫<em class="r">秦王</em>怛而不信人。今空<em class="r">秦国</em>甲士而专委于我，我不多请田宅为子孙业以自坚，顾令<em class="r">秦王</em>坐而疑我邪？”</p>
<p><em class="r">王翦</em>果代<em class="r">李信</em>击<em class="r">荆</em>。<em class="r">荆</em>闻<em class="r">王翦</em>益军而来，乃悉国中兵以拒<em class="r">秦</em>。<em class="r">王翦</em>至，坚壁而守之，不肯战。<em class="r">荆</em>兵数出挑战，终不出。<em class="r">王翦</em>日休士洗沐，而善饮食抚循之，亲与士卒同食。久之，<em class="r">王翦</em>使人问军中戏乎？对曰：“方投石超距。”于是<em class="r">王翦</em>曰：“士卒可用矣。”<em class="r">荆</em>数挑战而<em class="r">秦</em>不出，乃引而东。<em class="r">翦</em>因举兵追之，令壮士击，大破<em class="r">荆</em>军。至<em class="r">蕲</em>南，杀其将军<em class="r">项燕</em>，<em class="r">荆</em>兵遂败走。<em class="r">秦</em>因乘胜略定<em class="r">荆</em>地城邑。岁馀，虏<em class="r">荆王负刍</em>，竟平<em class="r">荆</em>地为郡县。因南征<em class="r">百越</em>之君。而<em class="r">王翦</em>子<em class="r">王贲</em>，与<em class="r">李信</em>破定<em class="r">燕</em>、<em class="r">齐</em>地。</p>
<p><em class="r">秦始皇</em>二十六年，尽并天下，<em class="r">王氏</em>、<em class="r">蒙氏</em>功为多，名施于后世。</p>
<p><em class="r">秦二世</em>之时，<em class="r">王翦</em>及其子<em class="r">贲</em>皆已死，而又灭<em class="r">蒙氏</em>。<em class="r">陈胜</em>之反<em class="r">秦</em>，<em class="r">秦</em>使<em class="r">王翦</em>之孙<em class="r">王离</em>击<em class="r">赵</em>，围<em class="r">赵王</em>及<em class="r">张耳钜鹿城</em>。或曰：“<em class="r">王离</em>，<em class="r">秦</em>之名将也。今将强<em class="r">秦</em>之兵，攻新造之<em class="r">赵</em>，举之必矣。”客曰：“不然。夫为将三世者必败。必败者何也？必其所杀伐多矣，其后受其不祥。今<em class="r">王离</em>已三世将矣。”居无何，<em class="r">项羽</em>救<em class="r">赵</em>，击<em class="r">秦</em>军，果虏<em class="r">王离</em>，<em class="r">王离</em>军遂降诸侯。</p>
<p><em class="r">太史公</em>曰：鄙语云“尺有所短，寸有所长”。<em class="r">白起</em>料敌合变，出奇无穷，声震天下，然不能救患于<em class="r">应侯</em>。<em class="r">王翦</em>为<em class="r">秦</em>将，夷六国，当是时，<em class="r">翦</em>为宿将，<em class="r">始皇</em>师之，然不能辅<em class="r">秦</em>建德，固其根本，偷合取容，以至殁身。及孙<em class="r">王离</em>为<em class="r">项羽</em>所虏，不亦宜乎！彼各有所短也。</p>
		</div>
	</div>
</main>

</body>
</html>
