<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷二十九河渠书第七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷二十九河渠书第七</h1>
		<div class="content">
			<p>《夏书》曰：<em class="r">禹</em>抑洪水十三年，过家不入门。陆行载车，水行载舟，泥行蹈毳，山行即桥。以别九州，随山浚川，任土作贡。通九道，陂九泽，度九山。然<em class="r">河</em>灾衍溢，害中国也尤甚。唯是为务。故道<em class="r">河</em>自<em class="r">积石</em>历<em class="r">龙门</em>，南到<em class="r">华阴</em>，东下<em class="r">砥柱</em>，及<em class="r">孟津</em>、<em class="r">雒汭</em>，至于<em class="r">大邳</em>。于是<em class="r">禹</em>以为<em class="r">河</em>所从来者高，水湍悍，难以行平地，数为败，乃厮二渠以引其<em class="r">河</em>。北载之高地，过<em class="r">降水</em>，至于<em class="r">大陆</em>，播为<em class="r">九河</em>，同为<em class="r">逆河</em>，入于<em class="r">勃海</em>。九川既疏，九泽既洒，诸<em class="r">夏</em>艾安，功施于<em class="r">三代</em>。</p>
<p>自是之后，<em class="r">荥阳</em>下引河东南为<em class="r">鸿沟</em>，以通<em class="r">宋</em>、<em class="r">郑</em>、<em class="r">陈</em>、<em class="r">蔡</em>、<em class="r">曹</em>、<em class="r">卫</em>，与<em class="r">济</em>、<em class="r">汝</em>、<em class="r">淮</em>、<em class="r">泗</em>会。于<em class="r">楚</em>，西方则通渠<em class="r">汉水</em>、<em class="r">云梦</em>之野，东方则通沟<em class="r">江淮</em>之间。于<em class="r">吴</em>，则通渠<em class="r">三江</em>、<em class="r">五湖</em>。于<em class="r">齐</em>，则通<em class="r">菑济</em>之间。于<em class="r">蜀</em>，<em class="r">蜀</em>守<em class="r">冰</em>凿<em class="r">离碓</em>，辟<em class="r">沫水</em>之害，穿二江<em class="r">成都</em>之中。此渠皆可行舟，有馀则用溉&lt;imgalt="char"class="kindle-cn-inline-character"src="Image00047.jpg"/&gt;，百姓飨其利。至于所过，往往引其水益用溉田畴之渠，以万亿计，然莫足数也。</p>
<p><em class="r">西门豹</em>引<em class="r">漳水</em>溉<em class="r">邺</em>，以富<em class="r">魏</em>之<em class="r">河内</em>。</p>
<p>而<em class="r">韩</em>闻<em class="r">秦</em>之好兴事，欲罢之，毋令东伐，乃使水工<em class="r">郑国</em>间说<em class="r">秦</em>，令凿<em class="r">泾水</em>自<em class="r">中山</em>西邸<em class="r">瓠口</em>为渠，并<em class="r">北山</em>东注<em class="r">洛</em>三百馀里，欲以溉田。中作而觉，<em class="r">秦</em>欲杀<em class="r">郑国</em>。<em class="r">郑国</em>曰：“始臣为间，然渠成亦<em class="r">秦</em>之利也。”<em class="r">秦</em>以为然，卒使就渠。渠就，用注填阏之水，溉泽卤之地四万馀顷，收皆亩一钟。于是<em class="r">关中</em>为沃野，无凶年，<em class="r">秦</em>以富强，卒并诸侯，因命曰<em class="r">郑国渠</em>。</p>
<p><em class="r">汉</em>兴三十九年，<em class="r">孝文</em>时<em class="r">河</em>决<em class="r">酸枣</em>，东溃<em class="r">金堤</em>，于是<em class="r">东郡</em>大兴卒塞之。</p>
<p>其后四十有馀年，今天子<em class="r">元光</em>之中，而<em class="r">河</em>决于<em class="r">瓠子</em>，东南注<em class="r">钜野</em>，通于<em class="r">淮</em>、<em class="r">泗</em>。于是天子使<em class="r">汲黯</em>、<em class="r">郑当时</em>兴人徒塞之，辄复坏。是时<em class="r">武安侯田蚡</em>为丞相，其奉邑食<em class="r">鄃</em>。<em class="r">鄃</em>居<em class="r">河</em>北，<em class="r">河</em>决而南则<em class="r">鄃</em>无水灾，邑收多。<em class="r">蚡</em>言于上曰：“<em class="r">江河</em>之决皆天事，未易以人力为强塞，塞之未必应天。”而望气用数者亦以为然。于是天子久之不事复塞也。</p>
<p>是时<em class="r">郑当时</em>为大农，言曰：“异时<em class="r">关东</em>漕粟从<em class="r">渭</em>中上，度六月而罢，而漕水道九百馀里，时有难处。引<em class="r">渭</em>穿渠起<em class="r">长安</em>，并<em class="r">南山</em>下，至<em class="r">河</em>三百馀里，径，易漕，度可令三月罢；而渠下民田万馀顷，又可得以溉田：此损漕省卒，而益肥<em class="r">关中</em>之地，得谷。”天子以为然，令<em class="r">齐</em>人水工<em class="r">徐伯表</em>，悉发卒数万人穿漕渠，三岁而通。通，以漕，大便利。其后漕稍多，而渠下之民颇得以溉田矣。</p>
<p>其后<em class="r">河东</em>守<em class="r">番係</em>言：“漕从<em class="r">山东</em>西，岁百馀万石，更<em class="r">砥柱</em>之限，败亡甚多，而亦烦费。穿渠引<em class="r">汾</em>溉<em class="r">皮氏</em>、<em class="r">汾阴</em>下，引<em class="r">河</em>溉<em class="r">汾阴</em>、<em class="r">蒲坂</em>下，度可得五千顷。五千顷故尽<em class="r">河</em>堧弃地，民茭牧其中耳，今溉田之，度可得谷二百万石以上。谷从<em class="r">渭</em>上，与<em class="r">关中</em>无异，而<em class="r">砥柱</em>之东可无复漕。”天子以为然，发卒数万人作渠田。数岁，<em class="r">河</em>移徙，渠不利，则田者不能偿种。久之，<em class="r">河东</em>渠田废，予<em class="r">越</em>人，令少府以为稍入。</p>
<p>其后人有上书欲通<em class="r">褒斜道</em>及漕事，下御史大夫<em class="r">张汤</em>。<em class="r">汤</em>问其事，因言：“抵<em class="r">蜀</em>从<em class="r">故道</em>，<em class="r">故道</em>多阪，回远。今穿<em class="r">褒斜道</em>，少阪，近四百里；而<em class="r">褒水</em>通<em class="r">沔</em>，<em class="r">斜水</em>通<em class="r">渭</em>，皆可以行船漕。漕从<em class="r">南阳</em>上<em class="r">沔</em>入<em class="r">褒</em>，<em class="r">褒</em>之绝水至<em class="r">斜</em>，间百馀里，以车转，从<em class="r">斜</em>下下<em class="r">渭</em>。如此，<em class="r">汉中</em>之谷可致，<em class="r">山东</em>从<em class="r">沔</em>无限，便于<em class="r">砥柱</em>之漕。且<em class="r">褒斜</em>材木竹箭之饶，拟于<em class="r">巴蜀</em>。”天子以为然，拜<em class="r">汤</em>子<em class="r">卬</em>为<em class="r">汉中</em>守，发数万人作<em class="r">褒斜道</em>五百馀里。道果便近，而水湍石，不可漕。</p>
<p>其后<em class="r">庄熊罴</em>言：“<em class="r">临晋</em>民愿穿<em class="r">洛</em>以溉<em class="r">重泉</em>以东万馀顷故卤地。诚得水，可令亩十石。”于是为发卒万馀人穿渠，自<em class="r">征</em>引<em class="r">洛水</em>至<em class="r">商颜山</em>下。岸善崩，乃凿井，深者四十馀丈。往往为井，井下相通行水。水&lt;imgalt="char"class="kindle-cn-inline-character"src="Image00048.jpg"/&gt;以绝<em class="r">商颜</em>，东至山岭十馀里间。井渠之生自此始。穿渠得龙骨，故名曰<em class="r">龙首渠</em>。作之十馀岁，渠颇通，犹未得其饶。</p>
<p>自<em class="r">河</em>决<em class="r">瓠子</em>后二十馀岁，岁因以数不登，而<em class="r">梁楚</em>之地尤甚。天子既封禅巡祭山川，其明年，旱，干封少雨。天子乃使<em class="r">汲仁</em>、<em class="r">郭昌</em>发卒数万人塞<em class="r">瓠子</em>决。于是天子已用事<em class="r">万里沙</em>，则还自临决<em class="r">河</em>，沉白马玉璧于<em class="r">河</em>，令群臣从官自将军已下皆负薪窴决<em class="r">河</em>。是时<em class="r">东郡</em>烧草，以故薪柴少，而下<em class="r">淇园</em>之竹以为楗。</p>
<p>天子既临<em class="r">河</em>决，悼功之不成，乃作歌曰：“<em class="r">瓠子</em>决兮将奈何？皓皓旰旰兮闾殚为<em class="r">河</em>！殚为<em class="r">河</em>兮地不得宁，功无已时兮<em class="r">吾山</em>平。<em class="r">吾山</em>平兮<em class="r">钜野</em>溢，鱼沸郁兮柏冬日。延道弛兮离常流，蛟龙骋兮方远游。归旧川兮神哉沛，不封禅兮安知外！为我谓<em class="r">河伯</em>兮何不仁，泛滥不止兮愁吾人？<em class="r">啮桑</em>浮兮<em class="r">淮</em>、<em class="r">泗</em>满，久不反兮水维缓。”一曰：“<em class="r">河</em>汤汤兮激潺湲，北渡污兮浚流难。搴长茭兮沉美玉，<em class="r">河伯</em>许兮薪不属。薪不属兮<em class="r">卫</em>人罪，烧萧条兮噫乎何以御水！颓林竹兮楗石灾，<em class="r">宣房</em>塞兮万福来。”于是卒塞<em class="r">瓠子</em>，筑宫其上，名曰<em class="r">宣房宫</em>。而道<em class="r">河</em>北行二渠，复<em class="r">禹</em>旧迹，而<em class="r">梁</em>、<em class="r">楚</em>之地复宁，无水灾。</p>
<p>自是之后，用事者争言水利。<em class="r">朔方</em>、<em class="r">西河</em>、<em class="r">河西</em>、<em class="r">酒泉</em>皆引<em class="r">河</em>及川谷以溉田；而<em class="r">关中辅渠</em>、<em class="r">灵轵</em>引堵水；<em class="r">汝南</em>、<em class="r">九江</em>引<em class="r">淮</em>；<em class="r">东海</em>引<em class="r">钜定</em>；<em class="r">泰山</em>下引<em class="r">汶水</em>：皆穿渠为溉田，各万馀顷。佗小渠披山通道者，不可胜言。然其著者在<em class="r">宣房</em>。</p>
<p><em class="r">太史公</em>曰：余南登<em class="r">庐山</em>，观<em class="r">禹</em>疏<em class="r">九江</em>，遂至于<em class="r">会稽太湟</em>，上<em class="r">姑苏</em>，望<em class="r">五湖</em>；东窥<em class="r">洛汭</em>、<em class="r">大邳</em>，迎<em class="r">河</em>，行<em class="r">淮</em>、<em class="r">泗</em>、<em class="r">济</em>、<em class="r">漯洛</em>渠；西瞻<em class="r">蜀</em>之<em class="r">岷山</em>及<em class="r">离碓</em>；北自<em class="r">龙门</em>至于<em class="r">朔方</em>。曰：甚哉，水之为利害也！余从负薪塞<em class="r">宣房</em>，悲《瓠子》之诗而作《河渠书》。</p>
		</div>
	</div>
</main>

</body>
</html>
