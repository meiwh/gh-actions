<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十五韩世家第十五</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十五韩世家第十五</h1>
		<div class="content">
			<p><em class="r">韩</em>之先与<em class="r">周</em>同姓，姓<em class="r">姬氏</em>。其后苗裔事<em class="r">晋</em>，得封于<em class="r">韩原</em>，曰<em class="r">韩武子</em>。<em class="r">武子</em>后三世有<em class="r">韩厥</em>，从封姓为<em class="r">韩氏</em>。</p>
<p><em class="r">韩厥</em>，<em class="r">晋景公</em>之三年，<em class="r">晋</em>司寇<em class="r">屠岸贾</em>将作乱，诛<em class="r">灵公</em>之贼<em class="r">赵盾</em>。<em class="r">赵盾</em>已死矣，欲诛其子<em class="r">赵朔</em>。<em class="r">韩厥</em>止<em class="r">贾</em>，<em class="r">贾</em>不听。<em class="r">厥</em>告<em class="r">赵朔</em>令亡。<em class="r">朔</em>曰：“子必能不绝<em class="r">赵</em>祀，死不恨矣。”<em class="r">韩厥</em>许之。及<em class="r">贾</em>诛<em class="r">赵氏</em>，<em class="r">厥</em>称疾不出。<em class="r">程婴</em>、<em class="r">公孙杵臼</em>之藏<em class="r">赵</em>孤<em class="r">赵武</em>也，<em class="r">厥</em>知之。</p>
<p><em class="r">景公</em>十一年，<em class="r">厥</em>与<em class="r">郤克</em>将兵八百乘伐<em class="r">齐</em>，败<em class="r">齐顷公</em>于<em class="r">鞌</em>，获<em class="r">逢丑父</em>。于是<em class="r">晋</em>作六卿，而<em class="r">韩厥</em>在一卿之位，号为<em class="r">献子</em>。</p>
<p><em class="r">晋景公</em>十七年，病，卜，<em class="r">大业</em>之不遂者为祟。<em class="r">韩厥</em>称<em class="r">赵成季</em>之功，今后无祀，以感<em class="r">景公</em>。<em class="r">景公</em>问曰：“尚有世乎？”<em class="r">厥</em>于是言<em class="r">赵武</em>，而复与故<em class="r">赵氏</em>田邑，续<em class="r">赵氏</em>祀。</p>
<p><em class="r">晋悼公</em>之七年，<em class="r">韩献子</em>老。<em class="r">献子</em>卒，子<em class="r">宣子</em>代。<em class="r">宣子</em>徙居<em class="r">州</em>。</p>
<p><em class="r">晋平公</em>十四年，<em class="r">吴季札</em>使<em class="r">晋</em>，曰：“<em class="r">晋国</em>之政卒归于<em class="r">韩</em>、<em class="r">魏</em>、<em class="r">赵</em>矣。”<em class="r">晋顷公</em>十二年，<em class="r">韩宣子</em>与<em class="r">赵</em>、<em class="r">魏</em>共分<em class="r">祁氏</em>、<em class="r">羊舌氏</em>十县。<em class="r">晋定公</em>十五年，<em class="r">宣子</em>与<em class="r">赵简子</em>侵伐<em class="r">范</em>、<em class="r">中行氏</em>。<em class="r">宣子</em>卒，子<em class="r">贞子</em>代立。<em class="r">贞子</em>徙居<em class="r">平阳</em>。</p>
<p><em class="r">贞子</em>卒，子<em class="r">简子</em>代。<em class="r">简子</em>卒，子<em class="r">庄子</em>代。<em class="r">庄子</em>卒，子<em class="r">康子</em>代。<em class="r">康子</em>与<em class="r">赵襄子</em>、<em class="r">魏桓子</em>共败<em class="r">知伯</em>，分其地，地益大，大于诸侯。</p>
<p><em class="r">康子</em>卒，子<em class="r">武子</em>代。<em class="r">武子</em>二年，伐<em class="r">郑</em>，杀其君<em class="r">幽公</em>。十六年，<em class="r">武子</em>卒，子<em class="r">景侯</em>立。</p>
<p><em class="r">景侯虔</em>元年，伐<em class="r">郑</em>，取<em class="r">雍丘</em>。二年，<em class="r">郑</em>败我<em class="r">负黍</em>。</p>
<p>六年，与<em class="r">赵</em>、<em class="r">魏</em>俱得列为诸侯。</p>
<p>九年，<em class="r">郑</em>围我<em class="r">阳翟</em>。<em class="r">景侯</em>卒，子<em class="r">列侯取</em>立。</p>
<p><em class="r">列侯</em>三年，<em class="r">聂政</em>杀<em class="r">韩</em>相<em class="r">侠累</em>。九年，<em class="r">秦</em>伐我<em class="r">宜阳</em>，取六邑。十三年，<em class="r">列侯</em>卒，子<em class="r">文侯</em>立。是岁<em class="r">魏文侯</em>卒。</p>
<p><em class="r">文侯</em>二年，伐<em class="r">郑</em>，取<em class="r">阳城</em>。伐<em class="r">宋</em>，到<em class="r">彭城</em>，执<em class="r">宋君</em>。七年，伐<em class="r">齐</em>，至<em class="r">桑丘</em>。<em class="r">郑</em>反<em class="r">晋</em>。九年，伐<em class="r">齐</em>，至<em class="r">灵丘</em>。十年，<em class="r">文侯</em>卒，子<em class="r">哀侯</em>立。</p>
<p><em class="r">哀侯</em>元年，与<em class="r">赵</em>、<em class="r">魏</em>分<em class="r">晋国</em>。二年，灭<em class="r">郑</em>，因徙都<em class="r">郑</em>。</p>
<p>六年，<em class="r">韩严</em>弑其君<em class="r">哀侯</em>，而子<em class="r">懿侯</em>立。</p>
<p><em class="r">懿侯</em>二年，<em class="r">魏</em>败我<em class="r">马陵</em>。五年，与<em class="r">魏惠王</em>会<em class="r">宅阳</em>。九年，<em class="r">魏</em>败我<em class="r">浍</em>。十二年，<em class="r">懿侯</em>卒，子<em class="r">昭侯</em>立。</p>
<p><em class="r">昭侯</em>元年，<em class="r">秦</em>败我<em class="r">西山</em>。二年，<em class="r">宋</em>取我<em class="r">黄池</em>。<em class="r">魏</em>取<em class="r">朱</em>。六年，伐<em class="r">东周</em>，取<em class="r">陵观</em>、<em class="r">邢丘</em>。</p>
<p>八年，<em class="r">申不害</em>相<em class="r">韩</em>，修术行道，国内以治，诸侯不来侵伐。</p>
<p>十年，<em class="r">韩姬</em>弑其君<em class="r">悼公</em>。十一年，<em class="r">昭侯</em>如<em class="r">秦</em>。二十二年，<em class="r">申不害</em>死。二十四年，<em class="r">秦</em>来拔我<em class="r">宜阳</em>。</p>
<p>二十五年，旱，作高门。<em class="r">屈宜臼</em>曰：“<em class="r">昭侯</em>不出此门。何也？不时。吾所谓时者，非时日也，人固有利不利时。<em class="r">昭侯</em>尝利矣，不作高门。往年<em class="r">秦</em>拔<em class="r">宜阳</em>，今年旱，<em class="r">昭侯</em>不以此时恤民之急，而顾益奢，此谓‘时绌举嬴’。”二十六年，高门成，<em class="r">昭侯</em>卒，果不出此门。子<em class="r">宣惠王</em>立。</p>
<p><em class="r">宣惠王</em>五年，<em class="r">张仪</em>相<em class="r">秦</em>。八年，<em class="r">魏</em>败我将<em class="r">韩举</em>。十一年，君号为王。与<em class="r">赵</em>会<em class="r">区鼠</em>。十四年，<em class="r">秦</em>伐败我<em class="r">鄢</em>。</p>
<p>十六年，<em class="r">秦</em>败我<em class="r">修鱼</em>，虏得<em class="r">韩</em>将<em class="r">䱸</em>、<em class="r">申差</em>于<em class="r">浊泽</em>。<em class="r">韩氏</em>急，<em class="r">公仲</em>谓<em class="r">韩王</em>曰：“与国非可恃也。今<em class="r">秦</em>之欲伐<em class="r">楚</em>久矣，王不如因<em class="r">张仪</em>为和于<em class="r">秦</em>，赂以一名都，具甲，与之南伐<em class="r">楚</em>，此以一易二之计也。”<em class="r">韩王</em>曰：“善”。乃警<em class="r">公仲</em>之行，将西购于<em class="r">秦</em>。<em class="r">楚王</em>闻之大恐，召<em class="r">陈轸</em>告之。<em class="r">陈轸</em>曰：“<em class="r">秦</em>之欲伐<em class="r">楚</em>久矣，今又得<em class="r">韩</em>之名都一而具甲，<em class="r">秦韩</em>并兵而伐<em class="r">楚</em>，此<em class="r">秦</em>所祷祀而求也。今已得之矣，<em class="r">楚国</em>必伐矣。王听臣为之警四境之内，起师言救<em class="r">韩</em>，命战车满道路，发信臣，多其车，重其币，使信王之救己也。纵<em class="r">韩</em>不能听我，<em class="r">韩</em>必德王也，必不为雁行以来，是<em class="r">秦韩</em>不和也，兵虽至，<em class="r">楚</em>不大病也。为能听我绝和于<em class="r">秦</em>，<em class="r">秦</em>必大怒，以厚怨<em class="r">韩</em>。<em class="r">韩</em>之南交<em class="r">楚</em>，必轻<em class="r">秦</em>；轻<em class="r">秦</em>，其应<em class="r">秦</em>必不敬：是因<em class="r">秦</em>、<em class="r">韩</em>之兵而免<em class="r">楚国</em>之患也。”<em class="r">楚王</em>曰：“善。”乃警四境之内，兴师言救<em class="r">韩</em>。命战车满道路，发信臣，多其车，重其币。谓<em class="r">韩王</em>曰：“不穀国虽小，已悉发之矣。愿大国遂肆志于<em class="r">秦</em>，不穀将以<em class="r">楚</em>殉<em class="r">韩</em>。”<em class="r">韩王</em>闻之大说，乃止<em class="r">公仲</em>之行。<em class="r">公仲</em>曰：“不可。夫以实伐我者<em class="r">秦</em>也，以虚名救我者<em class="r">楚</em>也。王恃<em class="r">楚</em>之虚名，而轻绝强<em class="r">秦</em>之敌，王必为天下大笑。且<em class="r">楚韩</em>非兄弟之国也，又非素约而谋伐<em class="r">秦</em>也。已有伐形，因发兵言救<em class="r">韩</em>，此必<em class="r">陈轸</em>之谋也。且王已使人报于<em class="r">秦</em>矣，今不行，是欺<em class="r">秦</em>也。夫轻欺强<em class="r">秦</em>而信<em class="r">楚</em>之谋臣，恐王必悔之。”<em class="r">韩王</em>不听，遂绝于<em class="r">秦</em>。<em class="r">秦</em>因大怒，益甲伐<em class="r">韩</em>，大战，<em class="r">楚</em>救不至<em class="r">韩</em>。十九年，大破我<em class="r">岸门</em>。<em class="r">太子仓</em>质于<em class="r">秦</em>以和。</p>
<p>二十一年，与<em class="r">秦</em>共攻<em class="r">楚</em>，败<em class="r">楚</em>将<em class="r">屈丐</em>，斩首八万于<em class="r">丹阳</em>。是岁，<em class="r">宣惠王</em>卒，<em class="r">太子仓</em>立，是为<em class="r">襄王</em>。</p>
<p><em class="r">襄王</em>四年，与<em class="r">秦武王</em>会<em class="r">临晋</em>。其秋，<em class="r">秦</em>使<em class="r">甘茂</em>攻我<em class="r">宜阳</em>。五年，<em class="r">秦</em>拔我<em class="r">宜阳</em>，斩首六万。<em class="r">秦武</em>王卒。六年，<em class="r">秦</em>复与我<em class="r">武遂</em>。九年，<em class="r">秦</em>复取我<em class="r">武遂</em>。十年，<em class="r">太子婴</em>朝<em class="r">秦</em>而归。十一年，<em class="r">秦</em>伐我，取<em class="r">穰</em>。与<em class="r">秦</em>伐<em class="r">楚</em>，败<em class="r">楚</em>将<em class="r">唐眛</em>。</p>
<p>十二年，<em class="r">太子婴</em>死。<em class="r">公子咎</em>、<em class="r">公子虮虱</em>争为太子。时<em class="r">虮虱</em>质于<em class="r">楚</em>。<em class="r">苏代</em>谓<em class="r">韩咎</em>曰：“<em class="r">虮虱</em>亡在<em class="r">楚</em>，<em class="r">楚王</em>欲内之甚。今<em class="r">楚</em>兵十馀万在<em class="r">方城</em>之外，公何不令<em class="r">楚王</em>筑万室之都<em class="r">雍氏</em>之旁，<em class="r">韩</em>必起兵以救之，公必将矣。公因以<em class="r">韩楚</em>之兵奉<em class="r">虮虱</em>而内之，其听公必矣，必以<em class="r">楚韩</em>封公也。”<em class="r">韩咎</em>从其计。</p>
<p><em class="r">楚</em>围<em class="r">雍氏</em>，<em class="r">韩</em>求救于<em class="r">秦</em>。<em class="r">秦</em>未为发，使<em class="r">公孙昧</em>入<em class="r">韩</em>。<em class="r">公仲曰</em>：“子以<em class="r">秦</em>为且救<em class="r">韩</em>乎？”对曰：“<em class="r">秦王</em>之言曰‘请道<em class="r">南郑</em>、<em class="r">蓝田</em>，出兵于<em class="r">楚</em>以待公’，殆不合矣。”<em class="r">公仲</em>曰：“子以为果乎？”对曰：“<em class="r">秦王</em>必祖<em class="r">张仪</em>之故智。<em class="r">楚威王</em>攻<em class="r">梁</em>也，<em class="r">张仪</em>谓<em class="r">秦王</em>曰：‘与<em class="r">楚</em>攻<em class="r">魏</em>，<em class="r">魏</em>折而入于<em class="r">楚</em>，<em class="r">韩</em>固其与国也，是<em class="r">秦</em>孤也。不如出兵以到之，<em class="r">魏楚</em>大战，<em class="r">秦</em>取<em class="r">西河</em>之外以归。’今其状阳言与<em class="r">韩</em>，其实阴善<em class="r">楚</em>。公待<em class="r">秦</em>而到，必轻与<em class="r">楚</em>战。<em class="r">楚</em>阴得<em class="r">秦</em>之不用也，必易与公相支也。公战而胜<em class="r">楚</em>，遂与公乘<em class="r">楚</em>，施<em class="r">三川</em>而归。公战不胜<em class="r">楚</em>，<em class="r">楚</em>塞<em class="r">三川</em>守之，公不能救也。窃为公患之。<em class="r">司马庚</em>三反于<em class="r">郢</em>，<em class="r">甘茂</em>与<em class="r">昭鱼</em>遇于<em class="r">商於</em>，其言收玺，实类有约也。”<em class="r">公仲</em>恐，曰：“然则奈何？”曰：“公必先<em class="r">韩</em>而后<em class="r">秦</em>，先身而后<em class="r">张仪</em>。公不如亟以国合于<em class="r">齐楚</em>，<em class="r">齐楚</em>必委国于公。公之所恶者<em class="r">张仪</em>也，其实犹不无<em class="r">秦</em>也。”于是<em class="r">楚</em>解<em class="r">雍氏</em>围。</p>
<p><em class="r">苏代</em>又谓<em class="r">秦</em>太后弟<em class="r">芈戎</em>曰：“<em class="r">公叔伯婴</em>恐<em class="r">秦楚</em>之内<em class="r">虮虱</em>也，公何不为<em class="r">韩</em>求质子于<em class="r">楚</em>？<em class="r">楚王</em>听入质子于<em class="r">韩</em>，则<em class="r">公叔伯婴</em>知<em class="r">秦楚</em>之不以<em class="r">虮虱</em>为事，必以<em class="r">韩</em>合于<em class="r">秦楚</em>。<em class="r">秦楚</em>挟<em class="r">韩</em>以窘<em class="r">魏</em>，<em class="r">魏氏</em>不敢合于<em class="r">齐</em>，是<em class="r">齐</em>孤也。公又为<em class="r">秦</em>求质子于<em class="r">楚</em>，<em class="r">楚</em>不听，怨结于<em class="r">韩</em>。<em class="r">韩</em>挟<em class="r">齐魏</em>以围<em class="r">楚</em>，<em class="r">楚</em>必重公。公挟<em class="r">秦楚</em>之重以积德于<em class="r">韩</em>，<em class="r">公叔伯婴</em>必以国待公。”于是<em class="r">虮虱</em>竟不得归<em class="r">韩</em>。<em class="r">韩</em>立<em class="r">咎</em>为太子。<em class="r">齐</em>、<em class="r">魏王</em>来。</p>
<p>十四年，与<em class="r">齐</em>、<em class="r">魏王</em>共击<em class="r">秦</em>，至<em class="r">函谷</em>而军焉。十六年，<em class="r">秦</em>与我<em class="r">河外</em>及<em class="r">武遂</em>。<em class="r">襄王</em>卒，<em class="r">太子咎</em>立，是为<em class="r">釐王</em>。</p>
<p><em class="r">釐王</em>三年，使<em class="r">公孙喜</em>率<em class="r">周</em>、<em class="r">魏</em>攻<em class="r">秦</em>。<em class="r">秦</em>败我二十四万，虏<em class="r">喜伊阙</em>。五年，<em class="r">秦</em>拔我宛。六年，与<em class="r">秦武遂</em>地二百里。十年，<em class="r">秦</em>败我师于<em class="r">夏山</em>。十二年，与<em class="r">秦昭王</em>会<em class="r">西周</em>而佐<em class="r">秦</em>攻<em class="r">齐</em>。<em class="r">齐</em>败，<em class="r">湣王</em>出亡。十四年，与<em class="r">秦</em>会<em class="r">两周</em>间。二十一年，使<em class="r">暴䳒</em>救<em class="r">魏</em>，为<em class="r">秦</em>所败，<em class="r">䳒</em>走<em class="r">开封</em>。</p>
<p>二十三年，<em class="r">赵</em>、<em class="r">魏</em>攻我<em class="r">华阳</em>。<em class="r">韩</em>告急于<em class="r">秦</em>，<em class="r">秦</em>不救。<em class="r">韩</em>相国谓<em class="r">陈筮</em>曰：“事急，愿公虽病，为一宿之行。”<em class="r">陈筮</em>见<em class="r">穰侯</em>。<em class="r">穰侯</em>曰：“事急乎？故使公来。”<em class="r">陈筮</em>曰：“未急也。”<em class="r">穰侯</em>怒曰：“是可以为公之主使乎？夫冠盖相望，告敝邑甚急，公来言未急，何也？”<em class="r">陈筮</em>曰：“彼<em class="r">韩</em>急则将变而佗从，以未急，故复来耳。”<em class="r">穰侯</em>曰：“公无见王，请今发兵救<em class="r">韩</em>。”八日而至，败<em class="r">赵</em>、<em class="r">魏</em>于<em class="r">华阳</em>之下。是岁，<em class="r">釐王</em>卒，子<em class="r">桓惠王</em>立。</p>
<p><em class="r">桓惠王</em>元年，伐<em class="r">燕</em>。九年，<em class="r">秦</em>拔我<em class="r">陉</em>，城<em class="r">汾</em>旁。十年，<em class="r">秦</em>击我于<em class="r">太行</em>，我<em class="r">上党郡</em>守以<em class="r">上党郡</em>降<em class="r">赵</em>。十四年，<em class="r">秦</em>拔<em class="r">赵上党</em>，杀<em class="r">马服子</em>卒四十馀万于<em class="r">长平</em>。十七年，<em class="r">秦</em>拔我<em class="r">阳城</em>、<em class="r">负黍</em>。二十二年，<em class="r">秦昭王</em>卒。二十四年，<em class="r">秦</em>拔我<em class="r">城皋</em>、<em class="r">荥阳</em>。二十六年，<em class="r">秦</em>悉拔我<em class="r">上党</em>。二十九年，<em class="r">秦</em>拔我十三城。</p>
<p>三十四年，<em class="r">桓惠王</em>卒，子<em class="r">王安</em>立。</p>
<p><em class="r">王安</em>五年，<em class="r">秦</em>攻<em class="r">韩</em>，<em class="r">韩</em>急，使<em class="r">韩非</em>使<em class="r">秦</em>，<em class="r">秦</em>留<em class="r">非</em>，因杀之。</p>
<p>九年，<em class="r">秦</em>虏<em class="r">王安</em>，尽入其地，为<em class="r">颍川郡</em>。<em class="r">韩</em>遂亡。</p>
<p><em class="r">太史公</em>曰：<em class="r">韩厥</em>之感<em class="r">晋景公</em>，绍<em class="r">赵</em>孤之子<em class="r">武</em>，以成<em class="r">程婴</em>、<em class="r">公孙杵臼</em>之义，此天下之阴德也。<em class="r">韩氏</em>之功，于<em class="r">晋</em>未睹其大者也。然与<em class="r">赵</em>、<em class="r">魏</em>终为诸侯十馀世，宜乎哉！</p>
		</div>
	</div>
</main>

</body>
</html>
