<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百一十三南越列传第五十三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百一十三南越列传第五十三</h1>
		<div class="content">
			<p><em class="r">南越王尉佗</em>者，<em class="r">真定</em>人也，姓<em class="r">赵氏</em>。<em class="r">秦</em>时已并天下，略定<em class="r">杨越</em>，置_桂<strong class="d2">林<em class="r">、</em>南海<em class="r">、</em>象郡<em class="r">，以谪徙民，与</em>越<em class="r">杂处十三岁。</em>佗<em class="r">，</em>秦<em class="r">时用为</em>南海龙川<em class="r">令。至</em>二世<em class="r">时，</em>南海<em class="r">尉</em>任嚣<em class="r">病且死，召</em>龙川<em class="r">令</em>赵佗<em class="r">语曰：“闻</em>陈胜<em class="r">等作乱，</em>秦<em class="r">为无道，天下苦之，</em>项羽<em class="r">、</em>刘季<em class="r">、</em>陈胜<em class="r">、</em>吴广<em class="r">等州郡各共兴军聚众，虎争天下，中国扰乱，未知所安，豪杰畔</em>秦<em class="r">相立。</em>南海<em class="r">僻远，吾恐盗兵侵地至此，吾欲兴兵绝新道，自备，待诸侯变，会病甚。且</em>番禺<em class="r">负山险，阻</em>南海<em class="r">，东西数千里，颇有中国人相辅，此亦一州之主也，可以立国。郡中长吏无足与言者，故召公告之。”即被</em>佗<em class="r">书，行</em>南海<em class="r">尉事。</em>嚣<em class="r">死，</em>佗<em class="r">即移檄告</em>横浦<em class="r">、</em>阳山<em class="r">、</em>湟谿</strong>关<em class="r">曰：“盗兵且至，急绝道聚兵自守！”因稍以法诛</em>秦<em class="r">所置长吏，以其党为假守。</em>秦<em class="r">已破灭，</em>佗<em class="r">即击并</em>桂林<em class="r">、</em>象郡<em class="r">，自立为</em>南越武王<em class="r">。</em>高帝<em class="r">已定天下，为中国劳苦，故释</em>佗<em class="r">弗诛。</em>汉<em class="r">十一年，遣</em>陆贾<em class="r">因立</em>佗<em class="r">为</em>南越王<em class="r">，与剖符通使，和集</em>百越<em class="r">，毋为南边患害，与</em>长沙_接境。</p>
<p><em class="r">高后</em>时，有司请禁<em class="r">南越</em>关市铁器。<em class="r">佗</em>曰：“<em class="r">高帝</em>立我，通使物，今<em class="r">高后</em>听谗臣，别异蛮夷，隔绝器物，此必<em class="r">长沙王</em>计也，欲倚中国，击灭<em class="r">南越</em>而并王之，自为功也。”于是<em class="r">佗</em>乃自尊号为<em class="r">南越武帝</em>，发兵攻<em class="r">长沙</em>边邑，败数县而去焉。<em class="r">高后</em>遣将军<em class="r">隆虑侯灶</em>往击之。会暑湿，士卒大疫，兵不能逾岭。岁馀，<em class="r">高后</em>崩，即罢兵。<em class="r">佗</em>因此以兵威边，财物赂遗<em class="r">闽越</em>、<em class="r">西瓯</em>、<em class="r">骆</em>，役属焉，东西万馀里。乃乘黄屋左纛，称制，与中国侔。</p>
<p>及<em class="r">孝文帝</em>元年，初镇抚天下，使告诸侯四夷从<em class="r">代</em>来即位意，喻盛德焉。乃为<em class="r">佗</em>亲冢在<em class="r">真定</em>，置守邑，岁时奉祀。召其从昆弟，尊官厚赐宠之。诏丞相<em class="r">陈平</em>等举可使<em class="r">南越</em>者，<em class="r">平</em>言<em class="r">好畤陆贾</em>，先帝时习使<em class="r">南越</em>。乃召<em class="r">贾</em>以为太中大夫，往使。因让<em class="r">佗</em>自立为帝，曾无一介之使报者。<em class="r">陆贾</em>至<em class="r">南越</em>，王甚恐，为书谢，称曰：“蛮夷大长老夫臣<em class="r">佗</em>，前日<em class="r">高后</em>隔异<em class="r">南越</em>，窃疑<em class="r">长沙王</em>谗臣，又遥闻<em class="r">高后</em>尽诛<em class="r">佗</em>宗族，掘烧先人冢，以故自弃，犯<em class="r">长沙</em>边境。且南方卑湿，蛮夷中间，其东<em class="r">闽越</em>千人众号称王，其西<em class="r">瓯骆</em>裸国亦称王。老臣妄窃帝号，聊以自娱，岂敢以闻天王哉！”乃顿首谢，愿长为藩臣，奉贡职。于是乃下令国中曰：“吾闻两雄不俱立，两贤不并世。皇帝，贤天子也。自今以后，去帝制黄屋左纛。”<em class="r">陆贾</em>还报，<em class="r">孝文帝</em>大悦。遂至<em class="r">孝景</em>时，称臣，使人朝请。然<em class="r">南越</em>其居国窃如故号名，其使天子，称王朝命如诸侯。至<em class="r">建元</em>四年卒。</p>
<p><em class="r">佗</em>孙<em class="r">胡</em>为<em class="r">南越王</em>。此时<em class="r">闽越王郢</em>兴兵击<em class="r">南越</em>边邑，<em class="r">胡</em>使人上书曰：“<em class="r">两越</em>俱为藩臣，毋得擅兴兵相攻击。今<em class="r">闽越</em>兴兵侵臣，臣不敢兴兵，唯天子诏之。”于是天子多<em class="r">南越</em>义，守职约，为兴师，遣两将军往讨<em class="r">闽越</em>。兵未逾岭，<em class="r">闽越王</em>弟<em class="r">馀善</em>杀<em class="r">郢</em>以降，于是罢兵。</p>
<p>天子使<em class="r">庄助</em>往谕意<em class="r">南越王</em>，<em class="r">胡</em>顿首曰：“天子乃为臣兴兵讨<em class="r">闽越</em>，死无以报德！”遣太子<em class="r">婴齐</em>入宿卫。谓<em class="r">助</em>曰：“国新被寇，使者行矣。<em class="r">胡</em>方日夜装入见天子。”<em class="r">助</em>去后，其大臣谏<em class="r">胡</em>曰：“<em class="r">汉</em>兴兵诛<em class="r">郢</em>，亦行以惊动<em class="r">南越</em>。且先王昔言，事天子期无失礼，要之不可以说好语入见。入见则不得复归，亡国之势也。”于是<em class="r">胡</em>称病，竟不入见。后十馀岁，<em class="r">胡</em>实病甚，太子<em class="r">婴齐</em>请归。<em class="r">胡</em>薨，谥为<em class="r">文王</em>。</p>
<p><em class="r">婴齐</em>代立，即藏其先<em class="r">武帝</em>玺。<em class="r">婴齐</em>其入宿卫在<em class="r">长安</em>时，取<em class="r">邯郸樛氏</em>女，生子<em class="r">兴</em>。及即位，上书请立<em class="r">樛氏</em>女为后，<em class="r">兴</em>为嗣。<em class="r">汉</em>数使使者风谕_婴_<em class="r">齐</em>，<em class="r">婴齐</em>尚乐擅杀生自恣，惧入见要用<em class="r">汉</em>法，比内诸侯，固称病，遂不入见。遣子<em class="r">次公</em>入宿卫。<em class="r">婴齐</em>薨，谥为<em class="r">明王</em>。</p>
<p>太子<em class="r">兴</em>代立，其母为太后。太后自未为<em class="r">婴齐</em>姬时，尝与<em class="r">霸陵</em>人_安国少_<em class="r">季</em>通。及<em class="r">婴齐</em>薨后，<em class="r">元鼎</em>四年，<em class="r">汉</em>使<em class="r">安国少季</em>往谕王、王太后以入朝，比内诸侯；令辩士谏大夫<em class="r">终军</em>等宣其辞，勇士<em class="r">魏臣</em>等辅其缺，卫尉<em class="r">路博德</em>将兵屯<em class="r">桂阳</em>，待使者。王年少，太后中国人也，尝与<em class="r">安国少季</em>通，其使复私焉。国人颇知之，多不附太后。太后恐乱起，亦欲倚<em class="r">汉</em>威，数劝王及群臣求内属。即因使者上书，请比内诸侯，三岁一朝，除边关。于是天子许之，赐其丞相<em class="r">吕嘉</em>银印，及内史、中尉、大傅印，馀得自置。除其故黥劓刑，用<em class="r">汉</em>法，比内诸侯。使者皆留填抚之。王、王太后饬治行装重赍，为入朝具。</p>
<p>其相<em class="r">吕嘉</em>年长矣，相三王，宗族官仕为长吏者七十馀人，男尽尚王女，女尽嫁王子兄弟宗室，及<em class="r">苍梧秦王</em>有连。其居国中甚重，<em class="r">越</em>人信之，多为耳目者，得众心愈于王。王之上书，数谏止王，王弗听。有畔心，数称病不见<em class="r">汉</em>使者。使者皆注意<em class="r">嘉</em>，势未能诛。王、王太后亦恐<em class="r">嘉</em>等先事发，乃置酒，介<em class="r">汉</em>使者权，谋诛<em class="r">嘉</em>等。使者皆东乡，太后南乡，王北乡，相<em class="r">嘉</em>、大臣皆西乡，侍坐饮。<em class="r">嘉</em>弟为将，将卒居宫外。酒行，太后谓<em class="r">嘉</em>曰：“<em class="r">南越</em>内属，国之利也，而相君苦不便者，何也？”以激怒使者。使者狐疑相杖，遂莫敢发。<em class="r">嘉</em>见耳目非是，即起而出。太后怒，欲&lt;imgalt=""class="kindle-cn-inline-character"src="Image00140.jpg"/&gt;<em class="r">嘉</em>以矛，王止太后。<em class="r">嘉</em>遂出，分其弟兵就舍，称病，不肯见王及使者。乃阴与大臣作乱。王素无意诛<em class="r">嘉</em>，<em class="r">嘉</em>知之，以故数月不发。太后有淫行，国人不附，欲独诛<em class="r">嘉</em>等，力又不能。</p>
<p>天子闻<em class="r">嘉</em>不听王，王、王太后弱孤不能制，使者怯无决。又以为王、王太后已附<em class="r">汉</em>，独<em class="r">吕嘉</em>为乱，不足以兴兵，欲使<em class="r">庄参</em>以二千人往使。<em class="r">参</em>曰：“以好往，数人足矣；以武往，二千人无足以为也。”辞不可，天子罢<em class="r">参</em>也。<em class="r">郏</em>壮士故<em class="r">济北</em>相<em class="r">韩千秋</em>奋曰：“以区区之<em class="r">越</em>，又有王、太后应，独相<em class="r">吕嘉</em>为害，愿得勇士二百人，必斩<em class="r">嘉</em>以报。”于是天子遣<em class="r">千秋</em>与王太后弟<em class="r">樛乐</em>将二千人往，入<em class="r">越</em>境。<em class="r">吕嘉</em>等乃遂反，下令国中曰：“王年少。太后，中国人也，又与使者乱，专欲内属，尽持先王宝器入献天子以自媚，多从人，行至_长<strong class="d2">安<em class="r">，虏卖以为僮仆。取自脱一时之利，无顾</em>赵氏<em class="r">社稷，为万世虑计之意。”乃与其弟将卒攻杀王、太后及</em>汉<em class="r">使者。遣人告</em>苍梧秦王<em class="r">及其诸郡县，立</em>明</strong>王<em class="r">长男</em>越<em class="r">妻子</em>术阳侯建德<em class="r">为王。而</em>韩千秋<em class="r">兵入，破数小邑。其后</em>越<em class="r">直开道给食，未至</em>番禺<em class="r">四十里，</em>越<em class="r">以兵击</em>千秋<em class="r">等，遂灭之。使人函封</em>汉<em class="r">使者节置塞上，好为谩辞谢罪，发兵守要害处。于是天子曰：“</em>韩子秋<em class="r">虽无成功，亦军锋之冠。”封其子</em>延年<em class="r">为</em>成安侯<em class="r">。</em>樛乐<em class="r">，其姊为王太后，首愿属</em>汉<em class="r">，封其子</em>广德<em class="r">为</em>龙亢侯<em class="r">。乃下赦曰：“天子微，诸侯力政，讥臣不讨贼。今</em>吕_<em class="r">嘉</em>、<em class="r">建德</em>等反，自立晏如，令罪人及<em class="r">江淮</em>以南楼船十万师往讨之。”</p>
<p><em class="r">元鼎</em>五年秋，卫尉<em class="r">路博德</em>为伏波将军，出<em class="r">桂阳</em>，下<em class="r">汇水</em>；主爵都尉<em class="r">杨仆</em>为楼船将军，出<em class="r">豫章</em>，下<em class="r">横浦</em>；故归义<em class="r">越</em>侯二人为戈船、下厉将军，出<em class="r">零陵</em>，或下<em class="r">离水</em>，或抵<em class="r">苍梧</em>；使<em class="r">驰义侯</em>因<em class="r">巴蜀</em>罪人，发<em class="r">夜郎</em>兵，下<em class="r">牂柯江</em>：咸会_番_<em class="r">禺</em>。</p>
<p><em class="r">元鼎</em>六年冬，楼船将军将精卒先陷<em class="r">寻陕</em>，破<em class="r">石门</em>，得<em class="r">越</em>船粟，因推而前，挫<em class="r">越</em>锋，以数万人待伏波。伏波将军将罪人，道远，会期后，与楼船会乃有千馀人，遂俱进。楼船居前，至<em class="r">番禺</em>。<em class="r">建德</em>、<em class="r">嘉</em>皆城守。楼船自择便处，居东南面；伏波居西北面。会暮，楼船攻败<em class="r">越</em>人，纵火烧城。<em class="r">越</em>素闻伏波名，日暮，不知其兵多少。伏波乃为营，遣使者招降者，赐印，复纵令相招。楼船力攻烧敌，反驱而入伏波营中。犁旦，城中皆降伏波。<em class="r">吕嘉</em>、_建<strong class="d2">德<em class="r">已夜与其属数百人亡入海，以船西去。伏波又因问所得降者贵人，以知</em>吕嘉<em class="r">所之，遣人追之。以其故校尉司马</em>苏弘<em class="r">得</em>建德<em class="r">，封为</em>海常侯<em class="r">；</em>越<em class="r">郎</em>都</strong>稽<em class="r">得</em>嘉<em class="r">，封为</em>临蔡侯_。</p>
<p><em class="r">苍梧王赵光</em>者，<em class="r">越王</em>同姓，闻<em class="r">汉</em>兵至，及<em class="r">越揭阳</em>令<em class="r">定</em>自定属<em class="r">汉</em>；<em class="r">越桂林</em>监<em class="r">居翁</em>谕<em class="r">瓯骆</em>属<em class="r">汉</em>：皆得为侯。戈船、下厉将军兵及<em class="r">驰义侯</em>所发<em class="r">夜郎</em>兵未下，<em class="r">南越</em>已平矣。遂为九郡。伏波将军益封。楼船将军兵以陷坚为<em class="r">将梁侯</em>。</p>
<p>自<em class="r">尉佗</em>初王后，五世九十三岁而国亡焉。</p>
<p><em class="r">太史公</em>曰：<em class="r">尉佗</em>之王，本由<em class="r">任嚣</em>。遭<em class="r">汉</em>初定，列为诸侯。<em class="r">隆虑</em>离湿疫，<em class="r">佗</em>得以益骄。<em class="r">瓯骆</em>相攻，<em class="r">南越</em>动摇。<em class="r">汉</em>兵临境，<em class="r">婴齐</em>入朝。其后亡国，征自<em class="r">樛</em>女；<em class="r">吕嘉</em>小忠，令<em class="r">佗</em>无后。楼船从欲，怠傲失惑；伏波困穷，智虑愈殖，因祸为福。成败之转，譬若纠墨。</p>
		</div>
	</div>
</main>

</body>
</html>
