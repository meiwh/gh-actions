<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷九十魏豹彭越列传第三十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷九十魏豹彭越列传第三十</h1>
		<div class="content">
			<p><em class="r">魏豹</em>者，故<em class="r">魏</em>诸公子也。其兄<em class="r">魏咎</em>，故<em class="r">魏</em>时封为<em class="r">宁陵君</em>。<em class="r">秦</em>灭<em class="r">魏</em>，迁<em class="r">咎</em>为家人。<em class="r">陈胜</em>之起王也，<em class="r">咎</em>往从之。<em class="r">陈王</em>使<em class="r">魏</em>人<em class="r">周巿</em>徇<em class="r">魏</em>地，<em class="r">魏</em>地已下，欲相与立<em class="r">周巿</em>为<em class="r">魏王</em>。<em class="r">周巿</em>曰：“天下昏乱，忠臣乃见。今天下共畔<em class="r">秦</em>，其义必立<em class="r">魏王</em>后乃可。”<em class="r">齐</em>、<em class="r">赵</em>使车各五十乘，立<em class="r">周巿</em>为<em class="r">魏王</em>。<em class="r">巿</em>辞不受，迎<em class="r">魏咎</em>于<em class="r">陈</em>。五反，<em class="r">陈王</em>乃遣立咎为<em class="r">魏王</em>。</p>
<p><em class="r">章邯</em>已破<em class="r">陈王</em>，乃进兵击<em class="r">魏王</em>于<em class="r">临济</em>。<em class="r">魏王</em>乃使<em class="r">周巿</em>出请救于<em class="r">齐</em>、<em class="r">楚</em>。<em class="r">齐</em>、<em class="r">楚</em>遣<em class="r">项它</em>、<em class="r">田巴</em>将兵随<em class="r">巿</em>救<em class="r">魏</em>。<em class="r">章邯</em>遂击破杀<em class="r">周巿</em>等军，围<em class="r">临济</em>。<em class="r">咎</em>为其民约降。约定，<em class="r">咎</em>自烧杀。</p>
<p><em class="r">魏豹</em>亡走<em class="r">楚</em>。<em class="r">楚怀王</em>予<em class="r">魏豹</em>数千人，复徇<em class="r">魏</em>地。<em class="r">项羽</em>已破<em class="r">秦</em>，降<em class="r">章邯</em>。<em class="r">豹</em>下<em class="r">魏</em>二十馀城。立<em class="r">豹</em>为<em class="r">魏王</em>。<em class="r">豹</em>引精兵从<em class="r">项羽</em>入关。<em class="r">汉</em>元年，<em class="r">项羽</em>封诸侯，欲有<em class="r">梁</em>地，乃徙<em class="r">魏王豹</em>于<em class="r">河东</em>，都<em class="r">平阳</em>，为<em class="r">西魏王</em>。</p>
<p><em class="r">汉王</em>还定<em class="r">三秦</em>，渡<em class="r">临晋</em>，<em class="r">魏王豹</em>以国属焉，遂从击<em class="r">楚</em>于<em class="r">彭城</em>。<em class="r">汉</em>败，还至<em class="r">荥阳</em>，<em class="r">豹</em>请归视亲病，至国，即绝<em class="r">河</em>津叛<em class="r">汉</em>。<em class="r">汉王</em>闻<em class="r">魏豹</em>反，方东忧<em class="r">楚</em>，未及击，谓<em class="r">郦生</em>曰：“缓颊往说<em class="r">魏豹</em>，能下之，吾以万户封若。”<em class="r">郦生</em>说<em class="r">豹</em>。<em class="r">豹</em>谢曰：“人生一世间，如白驹过隙耳。今<em class="r">汉王</em>慢而侮人，骂詈诸侯群臣如骂奴耳，非有上下礼节也，吾不忍复见也。”于是<em class="r">汉王</em>遣<em class="r">韩信</em>击，虏<em class="r">豹</em>于<em class="r">河东</em>，传诣<em class="r">荥阳</em>，以<em class="r">豹</em>国为郡。<em class="r">汉王</em>令<em class="r">豹</em>守<em class="r">荥阳</em>。<em class="r">楚</em>围之急，<em class="r">周苛</em>遂杀<em class="r">魏豹</em>。</p>
<p><em class="r">彭越</em>者，<em class="r">昌邑</em>人也，字<em class="r">仲</em>。常渔<em class="r">钜野泽</em>中，为群盗。<em class="r">陈胜</em>、<em class="r">项梁</em>之起，少年或谓<em class="r">越</em>曰：“诸豪杰相立畔<em class="r">秦</em>，<em class="r">仲</em>可以来，亦效之。”<em class="r">彭越</em>曰：“两龙方斗，且待之。”</p>
<p>居岁馀，泽间少年相聚百馀人，往从<em class="r">彭越</em>，曰：“请<em class="r">仲</em>为长。”<em class="r">越</em>谢曰：“臣不愿与诸君。”少年强请，乃许。与期旦日日出会，后期者斩。旦日日出，十馀人后，后者至日中，于是<em class="r">越</em>谢曰：“臣老，诸君强以为长。今期而多后，不可尽诛，诛最后者一人。”令校长斩之。皆笑曰：“何至是？请后不敢。”于是<em class="r">越</em>乃引一人斩之，设坛祭，乃令徒属。徒属皆大惊，畏<em class="r">越</em>，莫敢仰视。乃行略地，收诸侯散卒，得千馀人。</p>
<p><em class="r">沛公</em>之从<em class="r">砀</em>北击<em class="r">昌邑</em>，<em class="r">彭越</em>助之。<em class="r">昌邑</em>未下，<em class="r">沛公</em>引兵西。<em class="r">彭越</em>亦将其众居<em class="r">钜野</em>中，收<em class="r">魏</em>散卒。<em class="r">项籍</em>入关，王诸侯，还归，<em class="r">彭越</em>众万馀人毋所属。<em class="r">汉</em>元年秋，<em class="r">齐王田荣</em>畔<em class="r">项王</em>，乃使人赐<em class="r">彭越</em>将军印，使下<em class="r">济阴</em>以击<em class="r">楚</em>。<em class="r">楚</em>命<em class="r">萧公角</em>将兵击<em class="r">越</em>，<em class="r">越</em>大破<em class="r">楚</em>军。<em class="r">汉王</em>二年春，与<em class="r">魏王豹</em>及诸侯东击<em class="r">楚</em>，<em class="r">彭越</em>将其兵三万馀人归<em class="r">汉</em>于<em class="r">外黄</em>。<em class="r">汉王</em>曰：“<em class="r">彭将军</em>收<em class="r">魏</em>地得十馀城，欲急立<em class="r">魏</em>后。今<em class="r">西魏王豹</em>亦<em class="r">魏王咎</em>从弟也，真<em class="r">魏</em>后。”乃拜<em class="r">彭越</em>为<em class="r">魏</em>相国，擅将其兵，略定<em class="r">梁</em>地。</p>
<p><em class="r">汉王</em>之败<em class="r">彭城</em>解而西也，<em class="r">彭越</em>皆复亡其所下城，独将其兵北居河上。<em class="r">汉王</em>三年，<em class="r">彭越</em>常往来为<em class="r">汉</em>游兵，击<em class="r">楚</em>，绝其后粮于<em class="r">梁</em>地。<em class="r">汉</em>四年冬，<em class="r">项王</em>与<em class="r">汉王</em>相距<em class="r">荥阳</em>，<em class="r">彭越</em>攻下<em class="r">睢阳</em>、<em class="r">外黄</em>十七城。<em class="r">项王</em>闻之，乃使<em class="r">曹咎</em>守<em class="r">成皋</em>，自东收<em class="r">彭越</em>所下城邑，皆复为<em class="r">楚</em>。<em class="r">越</em>将其兵北走<em class="r">穀城</em>。<em class="r">汉</em>五年秋，<em class="r">项王</em>之南走<em class="r">阳夏</em>，<em class="r">彭越</em>复下<em class="r">昌邑</em>旁二十馀城，得谷十馀万斛，以给<em class="r">汉王</em>食。</p>
<p><em class="r">汉王</em>败，使使召<em class="r">彭越</em>并力击<em class="r">楚</em>。<em class="r">越</em>曰：“<em class="r">魏</em>地初定，尚畏<em class="r">楚</em>，未可去。”<em class="r">汉王</em>追<em class="r">楚</em>，为<em class="r">项籍</em>所败<em class="r">固陵</em>。乃谓<em class="r">留侯</em>曰：“诸侯兵不从，为之奈何？”<em class="r">留侯</em>曰：“<em class="r">齐王信</em>之立，非君王之意，<em class="r">信</em>亦不自坚。<em class="r">彭越</em>本定<em class="r">梁</em>地，功多，始君王以<em class="r">魏豹</em>故，拜<em class="r">彭越</em>为<em class="r">魏</em>相国。今<em class="r">豹</em>死毋后，且<em class="r">越</em>亦欲王，而君王不早定。与此两国约：即胜<em class="r">楚</em>，<em class="r">睢阳</em>以北至<em class="r">穀城</em>，皆以王<em class="r">彭相国</em>；从<em class="r">陈</em>以东傅海，与<em class="r">齐王信</em>。<em class="r">齐王信</em>家在<em class="r">楚</em>，此其意欲复得故邑。君王能出捐此地许二人，二人今可致；即不能，事未可知也。”于是<em class="r">汉王</em>乃发使使<em class="r">彭越</em>，如<em class="r">留侯</em>策。使者至，<em class="r">彭越</em>乃悉引兵会<em class="r">垓下</em>，遂破<em class="r">楚</em>。<em class="r">项籍</em>已死。春，立<em class="r">彭越</em>为<em class="r">梁王</em>，都<em class="r">定陶</em>。</p>
<p>六年，朝<em class="r">陈</em>。九年，十年，皆来朝<em class="r">长安</em>。</p>
<p>十年秋，<em class="r">陈豨</em>反<em class="r">代</em>地，<em class="r">高帝</em>自往击，至<em class="r">邯郸</em>，征兵<em class="r">梁王</em>。<em class="r">梁王</em>称病，使将将兵诣<em class="r">邯郸</em>。<em class="r">高帝</em>怒，使人让<em class="r">梁王</em>。<em class="r">梁王</em>恐，欲自往谢。其将<em class="r">扈辄</em>曰：“王始不往，见让而往，往则为禽矣。不如遂发兵反。”<em class="r">梁王</em>不听，称病。<em class="r">梁王</em>怒其太仆，欲斩之。太仆亡走<em class="r">汉</em>，告<em class="r">梁王</em>与<em class="r">扈辄</em>谋反。于是上使使掩<em class="r">梁王</em>，<em class="r">梁王</em>不觉，捕<em class="r">梁王</em>，囚之<em class="r">雒阳</em>。有司治反形已具，请论如法。上赦以为庶人，传处<em class="r">蜀青衣</em>。西至<em class="r">郑</em>，逢<em class="r">吕后</em>从<em class="r">长安</em>来，欲之<em class="r">雒阳</em>，道见<em class="r">彭王</em>。<em class="r">彭王</em>为<em class="r">吕后</em>泣涕，自言无罪，愿处故<em class="r">昌邑</em>。<em class="r">吕后</em>许诺，与俱东至<em class="r">雒阳</em>。<em class="r">吕后</em>白上曰：“<em class="r">彭王</em>壮士，今徙之<em class="r">蜀</em>，此自遗患，不如遂诛之。妾谨与俱来。”于是<em class="r">吕后</em>乃令其舍人告<em class="r">彭越</em>复谋反。廷尉<em class="r">王恬开</em>奏请族之。上乃可，遂夷<em class="r">越</em>宗族，国除。</p>
<p><em class="r">太史公</em>曰：<em class="r">魏豹</em>、<em class="r">彭越</em>虽故贱，然已席卷千里，南面称孤，喋血乘胜日有闻矣。怀叛逆之意，及败，不死而虏囚，身被刑戮，何哉？中材已上且羞其行，况王者乎！彼无异故，智略绝人，独患无身耳。得摄尺寸之柄，其云蒸龙变，欲有所会其度，以故幽囚而不辞云。</p>
		</div>
	</div>
</main>

</body>
</html>
