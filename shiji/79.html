<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷七十九范睢蔡泽列传第十九</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷七十九范睢蔡泽列传第十九</h1>
		<div class="content">
			<p><em class="r">范睢</em>者，<em class="r">魏</em>人也，字<em class="r">叔</em>。游说诸侯，欲事<em class="r">魏王</em>，家贫无以自资，乃先事<em class="r">魏</em>中大夫<em class="r">须贾</em>。</p>
<p><em class="r">须贾</em>为<em class="r">魏昭王</em>使于<em class="r">齐</em>，<em class="r">范睢</em>从。留数月，未得报。<em class="r">齐襄</em>王闻<em class="r">睢</em>辩口，乃使人赐<em class="r">睢</em>金十斤及牛酒，<em class="r">睢</em>辞谢不敢受。<em class="r">须贾</em>知之，大怒，以为<em class="r">睢</em>持<em class="r">魏国</em>阴事告<em class="r">齐</em>，故得此馈，令<em class="r">睢</em>受其牛酒，还其金。既归，心怒<em class="r">睢</em>，以告<em class="r">魏</em>相。<em class="r">魏</em>相，<em class="r">魏</em>之诸公子，曰<em class="r">魏齐</em>。<em class="r">魏齐</em>大怒，使舍人笞击<em class="r">睢</em>，折胁摺齿。<em class="r">睢</em>详死，即卷以箦，置厕中。宾客饮者醉，更溺<em class="r">睢</em>，故僇辱以惩后，令无妄言者。<em class="r">睢</em>从箦中谓守者曰：“公能出我，我必厚谢公。”守者乃请出弃箦中死人。<em class="r">魏齐</em>醉，曰：“可矣。”<em class="r">范睢</em>得出。后<em class="r">魏齐</em>悔，复召求之。<em class="r">魏</em>人<em class="r">郑安平</em>闻之，乃遂操<em class="r">范睢</em>亡，伏匿，更名姓曰<em class="r">张禄</em>。</p>
<p>当此时，<em class="r">秦昭王</em>使谒者<em class="r">王稽</em>于<em class="r">魏</em>。<em class="r">郑安平</em>诈为卒，侍<em class="r">王稽</em>。<em class="r">王稽</em>问：“<em class="r">魏</em>有贤人可与俱西游者乎？”<em class="r">郑安平</em>曰：“臣里中有<em class="r">张禄先生</em>，欲见君言天下事。其人有仇，不敢昼见。”<em class="r">王稽</em>曰：“夜与俱来。”<em class="r">郑安平</em>夜与<em class="r">张禄</em>见<em class="r">王稽</em>。语未究，<em class="r">王稽</em>知<em class="r">范睢</em>贤，谓曰：“先生待我于<em class="r">三亭</em>之南。”与私约而去。</p>
<p><em class="r">王稽</em>辞<em class="r">魏</em>去，过载<em class="r">范睢</em>入<em class="r">秦</em>。至<em class="r">湖</em>，望见车骑从西来。<em class="r">范睢</em>曰：“彼来者为谁？”<em class="r">王稽</em>曰：“<em class="r">秦</em>相<em class="r">穰侯</em>东行县邑。”<em class="r">范睢</em>曰：“吾闻<em class="r">穰侯</em>专<em class="r">秦</em>权，恶内诸侯客，此恐辱我，我宁且匿车中。”有顷，<em class="r">穰侯</em>果至，劳<em class="r">王稽</em>，因立车而语曰：“<em class="r">关东</em>有何变？”曰：“无有。”又谓<em class="r">王稽</em>曰：“谒君得无与诸侯客子俱来乎？无益，徒乱人国耳。”<em class="r">王稽</em>曰：“不敢。”即别去。<em class="r">范睢</em>曰：“吾闻<em class="r">穰侯</em>智士也，其见事迟，乡者疑车中有人，忘索之。”于是<em class="r">范睢</em>下车走，曰：“此必悔之。”行十馀里，果使骑还索车中，无客，乃已。<em class="r">王稽</em>遂与<em class="r">范睢</em>入<em class="r">咸阳</em>。</p>
<p>已报使，因言曰：“<em class="r">魏</em>有<em class="r">张禄先生</em>，天下辩士也。曰‘<em class="r">秦王</em>之国危于累卵，得臣则安。然不可以书传也’。臣故载来。”<em class="r">秦王</em>弗信，使舍食草具。待命岁馀。</p>
<p>当是时，<em class="r">昭王</em>已立三十六年。南拔<em class="r">楚</em>之<em class="r">鄢郢</em>，<em class="r">楚怀王</em>幽死于<em class="r">秦</em>。<em class="r">秦</em>东破<em class="r">齐</em>。<em class="r">湣王</em>尝称帝，后去之。数困<em class="r">三晋</em>。厌天下辩士，无所信。</p>
<p><em class="r">穰侯</em>，<em class="r">华阳君</em>，<em class="r">昭王</em>母<em class="r">宣太后</em>之弟也；而<em class="r">泾阳君</em>、<em class="r">高陵君</em>皆<em class="r">昭王</em>同母弟也。<em class="r">穰侯</em>相，三人者更将，有封邑，以太后故，私家富重于王室。及<em class="r">穰侯</em>为<em class="r">秦</em>将，且欲越<em class="r">韩</em>、<em class="r">魏</em>而伐<em class="r">齐纲寿</em>，欲以广其<em class="r">陶</em>封。<em class="r">范睢</em>乃上书曰：</p>
<p>臣闻明主立政，有功者不得不赏，有能者不得不官，劳大者其禄厚，功多者其爵尊，能治众者其官大。故无能者不敢当职焉，有能者亦不得蔽隐。使以臣之言为可，愿行而益利其道；以臣之言为不可，久留臣无为也。语曰：“庸主赏所爱而罚所恶；明主则不然，赏必加于有功，而刑必断于有罪。”今臣之胸不足以当椹质，而腰不足以待斧钺，岂敢以疑事尝试于王哉！虽以臣为贱人而轻辱，独不重任臣者之无反复于王邪？</p>
<p>且臣闻<em class="r">周</em>有砥砨，<em class="r">宋</em>有结绿，<em class="r">梁</em>有县藜，<em class="r">楚</em>有<em class="r">和</em>朴，此四宝者，土之所生，良工之所失也，而为天下名器。然则圣王之所弃者，独不足以厚国家乎？</p>
<p>臣闻善厚家者取之于国，善厚国者取之于诸侯。天下有明主则诸侯不得擅厚者，何也？为其割荣也。良医知病人之死生，而圣主明于成败之事，利则行之，害则舍之，疑则少尝之，虽<em class="r">舜禹</em>复生，弗能改已。语之至者，臣不敢载之于书，其浅者又不足听也。意者臣愚而不概于王心邪？亡其言臣者贱而不可用乎？自非然者，臣愿得少赐游观之间，望见颜色。一语无效，请伏斧质。</p>
<p>于是<em class="r">秦昭王</em>大说，乃谢<em class="r">王稽</em>，使以传车召<em class="r">范睢</em>。</p>
<p>于是<em class="r">范睢</em>乃得见于离宫，详为不知永巷而入其中。王来，而宦者怒逐之，曰：“王至！”<em class="r">范睢</em>缪为曰：“<em class="r">秦</em>安得王？<em class="r">秦</em>独有太后、<em class="r">穰侯</em>耳。”欲以感怒<em class="r">昭王</em>。<em class="r">昭王</em>至，闻其与宦者争言，遂延迎，谢曰：“寡人宜以身受命久矣，会<em class="r">义渠</em>之事急，寡人旦暮自请太后；今<em class="r">义渠</em>之事已，寡人乃得受命。窃闵然不敏，敬执宾主之礼。”<em class="r">范睢</em>辞让。是日观<em class="r">范睢</em>之见者，群臣莫不洒然变色易容者。</p>
<p><em class="r">秦王</em>屏左右，宫中虚无人。<em class="r">秦王</em>跽而请曰：“先生何以幸教寡人？”<em class="r">范睢</em>曰：“唯唯。”有间，<em class="r">秦王</em>复跽而请曰：“先生何以幸教寡人？”<em class="r">范睢</em>曰：“唯唯。”若是者三。<em class="r">秦王</em>跽曰：“先生卒不幸教寡人邪？”<em class="r">范睢</em>曰：“非敢然也。臣闻昔者<em class="r">吕尚</em>之遇<em class="r">文王</em>也，身为渔父而钓于<em class="r">渭</em>滨耳。若是者，交疏也。已说而立为太师，载与俱归者，其言深也。故<em class="r">文王</em>遂收功于<em class="r">吕尚</em>而卒王天下。乡使<em class="r">文王</em>疏<em class="r">吕尚</em>而不与深言，是<em class="r">周</em>无天子之德，而<em class="r">文武</em>无与成其王业也。今臣羁旅之臣也，交疏于王，而所愿陈者皆匡君之事，处人骨肉之间，愿效愚忠而未知王之心也。此所以王三问而不敢对者也。臣非有畏而不敢言也。臣知今日言之于前而明日伏诛于后，然臣不敢避也。大王信行臣之言，死不足以为臣患，亡不足以为臣忧，漆身为厉、被发为狂不足以为臣耻。且以<em class="r">五帝</em>之圣焉而死，<em class="r">三王</em>之仁焉而死，<em class="r">五伯</em>之贤焉而死，<em class="r">乌获</em>、<em class="r">任鄙</em>之力焉而死，<em class="r">成荆</em>、<em class="r">孟贲</em>、<em class="r">王庆忌</em>、<em class="r">夏育</em>之勇焉而死。死者，人之所必不免也。处必然之势，可以少有补于<em class="r">秦</em>，此臣之所大愿也，臣又何患哉！<em class="r">伍子胥</em>橐载而出<em class="r">昭关</em>，夜行昼伏，至于<em class="r">陵水</em>，无以糊其口，膝行蒲伏，稽首肉袒，鼓腹吹篪，乞食于<em class="r">吴</em>市，卒兴<em class="r">吴国</em>，<em class="r">阖闾</em>为伯。使臣得尽谋如<em class="r">伍子胥</em>，加之以幽囚，终身不复见，是臣之说行也，臣又何忧？<em class="r">箕子</em>、<em class="r">接舆</em>漆身为厉，被发为狂，无益于主。假使臣得同行于<em class="r">箕子</em>，可以有补于所贤之主，是臣之大荣也，臣有何耻？臣之所恐者，独恐臣死之后，天下见臣之尽忠而身死，因以是杜口裹足，莫肯向<em class="r">秦</em>耳。足下上畏太后之严，下惑于奸臣之态，居深宫之中，不离阿保之手，终身迷惑，无与昭奸。大者宗庙灭覆，小者身以孤危，此臣之所恐耳。若夫穷辱之事，死亡之患，臣不敢畏也。臣死而<em class="r">秦</em>治，是臣死贤于生。”<em class="r">秦王</em>跽曰：“先生是何言也！夫<em class="r">秦国</em>辟远，寡人愚不肖，先生乃幸辱至于此，是天以寡人恩先生而存先王之宗庙也。寡人得受命于先生，是天所以幸先王，而不弃其孤也。先生奈何而言若是！事无小大，上及太后，下至大臣，愿先生悉以教寡人，无疑寡人也。”<em class="r">范睢</em>拜，<em class="r">秦王</em>亦拜。</p>
<p><em class="r">范睢</em>曰：“大王之国，四塞以为固，北有<em class="r">甘泉</em>、<em class="r">谷口</em>，南带<em class="r">泾</em>、<em class="r">渭</em>，右<em class="r">陇</em>、<em class="r">蜀</em>，左<em class="r">关</em>、<em class="r">阪</em>，奋击百万，战车千乘，利则出攻，不利则入守，此王者之地也。民怯于私斗而勇于公战，此王者之民也。王并此二者而有之。夫以<em class="r">秦</em>卒之勇，车骑之众，以治诸侯，譬若施<em class="r">韩</em>卢而搏蹇兔也，霸王之业可致也，而群臣莫当其位。至今闭关十五年，不敢窥兵于<em class="r">山</em>东者，是<em class="r">穰侯</em>为<em class="r">秦</em>谋不忠，而大王之计有所失也。”<em class="r">秦王</em>跽曰：“寡人愿闻失计。”</p>
<p>然左右多窃听者，<em class="r">范睢</em>恐，未敢言内，先言外事，以观<em class="r">秦王</em>之俯仰。因进曰：“夫<em class="r">穰侯</em>越<em class="r">韩</em>、<em class="r">魏</em>而攻<em class="r">齐纲</em>、<em class="r">寿</em>，非计也。少出师则不足以伤<em class="r">齐</em>，多出师则害于<em class="r">秦</em>。臣意王之计，欲少出师而悉<em class="r">韩</em>、<em class="r">魏</em>之兵也，则不义矣。今见与国之不亲也，越人之国而攻，可乎？其于计疏矣。且昔<em class="r">齐湣王</em>南攻<em class="r">楚</em>，破军杀将，再辟地千里，而<em class="r">齐</em>尺寸之地无得焉者，岂不欲得地哉，形势不能有也。诸侯见<em class="r">齐</em>之罢弊，君臣之不和也，兴兵而伐<em class="r">齐</em>，大破之。士辱兵顿，皆咎其王，曰：‘谁为此计者乎？’王曰：‘<em class="r">文子</em>为之。’大臣作乱，<em class="r">文子</em>出走。故<em class="r">齐</em>所以大破者，以其伐<em class="r">楚</em>而肥<em class="r">韩</em>、<em class="r">魏</em>也。此所谓借贼兵而赍盗粮者也。王不如远交而近攻，得寸则王之寸也，得尺亦王之尺也。今释此而远攻，不亦缪乎！且昔者<em class="r">中山</em>之国地方五百里，<em class="r">赵</em>独吞之，功成名立而利附焉，天下莫之能害也。今夫<em class="r">韩</em>、<em class="r">魏</em>，中国之处而天下之枢也，王其欲霸，必亲中国以为天下枢，以威<em class="r">楚</em>、<em class="r">赵</em>。<em class="r">楚</em>强则附<em class="r">赵</em>，<em class="r">赵</em>强则附<em class="r">楚</em>，<em class="r">楚</em>、<em class="r">赵</em>皆附，<em class="r">齐</em>必惧矣。<em class="r">齐</em>惧，必卑辞重币以事<em class="r">秦</em>。<em class="r">齐</em>附而<em class="r">韩</em>、<em class="r">魏</em>因可虏也。”<em class="r">昭王</em>曰：“吾欲亲<em class="r">魏</em>久矣，而<em class="r">魏</em>多变之国也，寡人不能亲。请问亲<em class="r">魏</em>奈何？”对曰：“王卑词重币以事之；不可，则割地而赂之；不可，因举兵而伐之。”王曰：“寡人敬闻命矣。”乃拜<em class="r">范睢</em>为客卿，谋兵事。卒听<em class="r">范睢</em>谋，使五大夫<em class="r">绾</em>伐<em class="r">魏</em>，拔<em class="r">怀</em>。后二岁，拔<em class="r">邢丘</em>。</p>
<p>客卿<em class="r">范睢</em>复说<em class="r">昭王</em>曰：“<em class="r">秦韩</em>之地形，相错如绣。<em class="r">秦</em>之有<em class="r">韩</em>也，譬如木之有蠹也，人之有心腹之病也。天下无变则已，天下有变，其为<em class="r">秦</em>患者孰大于<em class="r">韩</em>乎？王不如收<em class="r">韩</em>。”<em class="r">昭王</em>曰：“吾固欲收<em class="r">韩</em>，<em class="r">韩</em>不听，为之奈何？”对曰：“<em class="r">韩</em>安得无听乎？王下兵而攻<em class="r">荥阳</em>，则<em class="r">巩</em>、<em class="r">成皋</em>之道不通；北断<em class="r">太行</em>之道，则<em class="r">上党</em>之师不下。王一兴兵而攻<em class="r">荥阳</em>，则其国断而为三。夫<em class="r">韩</em>见必亡，安得不听乎？若<em class="r">韩</em>听，而霸事因可虑矣。”王曰：“善。”且欲发使于<em class="r">韩</em>。</p>
<p><em class="r">范睢</em>日益亲，复说用数年矣，因请间说曰：“臣居<em class="r">山东</em>时，闻<em class="r">齐</em>之有<em class="r">田文</em>，不闻其有王也；闻<em class="r">秦</em>之有太后、<em class="r">穰侯</em>、<em class="r">华阳</em>、<em class="r">高陵</em>、<em class="r">泾阳</em>，不闻其有王也。夫擅国之谓王，能利害之谓王，制杀生之威之谓王。今太后擅行不顾，<em class="r">穰侯</em>出使不报，<em class="r">华阳</em>、<em class="r">泾阳</em>等击断无讳，<em class="r">高陵</em>进退不请。四贵备而国不危者，未之有也。为此四贵者下，乃所谓无王也。然则权安得不倾，令安得从王出乎？臣闻善治国者，乃内固其威而外重其权。<em class="r">穰侯</em>使者操王之重，决制于诸侯，剖符于天下，政適伐国，莫敢不听。战胜攻取则利归于<em class="r">陶</em>，国弊御于诸侯；战败则结怨于百姓，而祸归于社稷。诗曰‘木实繁者披其枝，披其枝者伤其心；大其都者危其国，尊其臣者卑其主’。<em class="r">崔杼</em>、<em class="r">淖齿</em>管<em class="r">齐</em>，射王股，擢王筋，悬之于庙梁，宿昔而死。<em class="r">李兑</em>管<em class="r">赵</em>，囚<em class="r">主父</em>于<em class="r">沙丘</em>，百日而饿死。今臣闻<em class="r">秦</em>太后、<em class="r">穰侯</em>用事，<em class="r">高陵</em>、<em class="r">华阳</em>、<em class="r">泾阳</em>佐之，卒无<em class="r">秦王</em>，此亦<em class="r">淖齿</em>、<em class="r">李兑</em>之类也。且夫<em class="r">三代</em>所以亡国者，君专授政，纵酒驰骋弋猎，不听政事。其所授者，妒贤嫉能，御下蔽上，以成其私，不为主计，而主不觉悟，故失其国。今自有秩以上至诸大吏，下及王左右，无非相国之人者。见王独立于朝，臣窃为王恐，万世之后，有<em class="r">秦国</em>者非王子孙也。”<em class="r">昭王</em>闻之大惧，曰：“善。”于是废太后，逐<em class="r">穰侯</em>、<em class="r">高陵</em>、<em class="r">华阳</em>、<em class="r">泾阳君</em>于关外。<em class="r">秦王</em>乃拜<em class="r">范睢</em>为相。收<em class="r">穰侯</em>之印，使归<em class="r">陶</em>，因使县官给车牛以徙，千乘有馀。到关，关阅其宝器，宝器珍怪多于王室。</p>
<p><em class="r">秦</em>封<em class="r">范睢</em>以<em class="r">应</em>，号为<em class="r">应侯</em>。当是时，<em class="r">秦昭王</em>四十一年也。</p>
<p><em class="r">范睢</em>既相<em class="r">秦</em>，<em class="r">秦</em>号曰<em class="r">张禄</em>，而<em class="r">魏</em>不知，以为<em class="r">范睢</em>已死久矣。<em class="r">魏</em>闻<em class="r">秦</em>且东伐<em class="r">韩</em>、<em class="r">魏</em>，<em class="r">魏</em>使<em class="r">须贾</em>于<em class="r">秦</em>。<em class="r">范睢</em>闻之，为微行，敝衣闲步之邸，见<em class="r">须贾</em>。<em class="r">须贾</em>见之而惊曰：“<em class="r">范叔</em>固无恙乎！”<em class="r">范睢</em>曰：“然。”<em class="r">须贾</em>笑曰：“<em class="r">范叔</em>有说于<em class="r">秦</em>邪？”曰：“不也。<em class="r">睢</em>前日得过于<em class="r">魏</em>相，故亡逃至此，安敢说乎！”<em class="r">须贾</em>曰：“今<em class="r">叔</em>何事？”<em class="r">范睢</em>曰：“臣为人庸赁。”<em class="r">须贾</em>意哀之，留与坐饮食，曰：“<em class="r">范叔</em>一寒如此哉！”乃取其一绨袍以赐之。<em class="r">须贾</em>因问曰：“<em class="r">秦</em>相<em class="r">张君</em>，公知之乎？吾闻幸于王，天下之事皆决于相君。今吾事之去留在<em class="r">张君</em>。孺子岂有客习于相君者哉？”<em class="r">范睢</em>曰：“主人翁习知之。唯<em class="r">睢</em>亦得谒，<em class="r">睢</em>请为见君于<em class="r">张君</em>。”<em class="r">须贾</em>曰：“吾马病，车轴折，非大车驷马，吾固不出。”<em class="r">范睢</em>曰：“愿为君借大车驷马于主人翁。”</p>
<p><em class="r">范睢</em>归取大车驷马，为<em class="r">须贾</em>御之，入<em class="r">秦</em>相府。府中望见，有识者皆避匿，<em class="r">须贾</em>怪之。至相舍门，谓<em class="r">须贾</em>曰：“待我，我为君先入通于相君。”<em class="r">须贾</em>待门下，持车良久，问门下曰：“<em class="r">范叔</em>不出，何也？”门下曰：“无<em class="r">范叔</em>。”<em class="r">须贾</em>曰：“向者与我载而入者。”门下曰：“乃吾相<em class="r">张君</em>也。”<em class="r">须贾</em>大惊，自知见卖，乃肉袒膝行，因门下人谢罪。于是<em class="r">范睢</em>盛帷帐，侍者甚众，见之。<em class="r">须贾</em>顿首言死罪，曰：“<em class="r">贾</em>不意君能自致于青云之上，<em class="r">贾</em>不敢复读天下之书，不敢复与天下之事。<em class="r">贾</em>有汤镬之罪，请自屏于胡貉之地，唯君死生之！”<em class="r">范睢</em>曰：“汝罪有几？”曰：“擢<em class="r">贾</em>之发以续<em class="r">贾</em>之罪，尚未足。”<em class="r">范睢</em>曰：“汝罪有三耳。昔者<em class="r">楚昭王</em>时而<em class="r">申包胥</em>为<em class="r">楚</em>却<em class="r">吴</em>军，<em class="r">楚王</em>封之以<em class="r">荆</em>五千户，<em class="r">包胥</em>辞不受，为丘墓之寄于<em class="r">荆</em>也。今<em class="r">睢</em>之先人丘墓亦在<em class="r">魏</em>，公前以<em class="r">睢</em>为有外心于<em class="r">齐</em>而恶<em class="r">睢</em>于<em class="r">魏齐</em>，公之罪一也。当<em class="r">魏齐</em>辱我于厕中，公不止，罪二也。更醉而溺我，公其何忍乎？罪三矣。然公之所以得无死者，以绨袍恋恋，有故人之意，故释公。”乃谢罢。入言之<em class="r">昭王</em>，罢归<em class="r">须贾</em>。</p>
<p><em class="r">须贾</em>辞于<em class="r">范睢</em>，<em class="r">范睢</em>大供具，尽请诸侯使，与坐堂上，食饮甚设。而坐<em class="r">须贾</em>于堂下，置莝豆其前，令两黥徒夹而马食之。数曰：“为我告<em class="r">魏王</em>，急持<em class="r">魏齐</em>头来！不然者，我且屠<em class="r">大梁</em>。”<em class="r">须贾</em>归，以告<em class="r">魏齐</em>。<em class="r">魏齐</em>恐，亡走<em class="r">赵</em>，匿<em class="r">平原君</em>所。</p>
<p><em class="r">范睢</em>既相，<em class="r">王稽</em>谓<em class="r">范睢</em>曰：“事有不可知者三，有不可奈何者亦三。宫车一日晏驾，是事之不可知者一也。君卒然捐馆舍，是事之不可知者二也。使臣卒然填沟壑，是事之不可知者三也。宫车一日晏驾，君虽恨于臣，无可奈何。君卒然捐馆舍，君虽恨于臣，亦无可奈何。使臣卒然填沟壑，君虽恨于臣，亦无可奈何。”<em class="r">范睢</em>不怿，乃入言于王曰：“非<em class="r">王稽</em>之忠，莫能内臣于<em class="r">函谷关</em>；非大王之贤圣，莫能贵臣。今臣官至于相，爵在列侯，<em class="r">王稽</em>之官尚止于谒者，非其内臣之意也。”<em class="r">昭王</em>召<em class="r">王稽</em>，拜为<em class="r">河东</em>守，三岁不上计。又任<em class="r">郑安平</em>，<em class="r">昭王</em>以为将军。<em class="r">范睢</em>于是散家财物，尽以报所尝困厄者。一饭之德必偿，睚眦之怨必报。</p>
<p><em class="r">范睢</em>相<em class="r">秦</em>二年，<em class="r">秦昭王</em>之四十二年，东伐<em class="r">韩少曲</em>、<em class="r">高平</em>，拔之。</p>
<p><em class="r">秦昭王</em>闻<em class="r">魏齐</em>在<em class="r">平原君</em>所，欲为<em class="r">范睢</em>必报其仇，乃详为好书遗<em class="r">平原君</em>曰：“寡人闻君之高义，愿与君为布衣之友，君幸过寡人，寡人愿与君为十日之饮。”<em class="r">平原君</em>畏<em class="r">秦</em>，且以为然，而入<em class="r">秦</em>见<em class="r">昭王</em>。<em class="r">昭王</em>与<em class="r">平原君</em>饮数日，<em class="r">昭王</em>谓<em class="r">平原君</em>曰：“昔<em class="r">周文王</em>得<em class="r">吕尚</em>以为太公，<em class="r">齐桓公</em>得<em class="r">管夷吾</em>以为仲父，今<em class="r">范君</em>亦寡人之叔父也。<em class="r">范君</em>之仇在君之家，愿使人归取其头来；不然，吾不出君于关。”<em class="r">平原君</em>曰：“贵而为交者，为贱也；富而为交者，为贫也。夫<em class="r">魏齐</em>者，<em class="r">胜</em>之友也，在，固不出也，今又不在臣所。”<em class="r">昭王</em>乃遗<em class="r">赵王</em>书曰：“王之弟在<em class="r">秦</em>，<em class="r">范君</em>之仇<em class="r">魏齐</em>在<em class="r">平原君</em>之家。王使人疾持其头来；不然，吾举兵而伐<em class="r">赵</em>，又不出王之弟于关。”<em class="r">赵孝成王</em>乃发卒围<em class="r">平原君</em>家，急，<em class="r">魏齐</em>夜亡出，见<em class="r">赵</em>相<em class="r">虞卿</em>。<em class="r">虞卿</em>度<em class="r">赵王</em>终不可说，乃解其相印，与<em class="r">魏齐</em>亡，间行，念诸侯莫可以急抵者，乃复走<em class="r">大梁</em>，欲因<em class="r">信陵君</em>以走<em class="r">楚</em>。<em class="r">信陵君</em>闻之，畏<em class="r">秦</em>，犹豫未肯见，曰：“<em class="r">虞卿</em>何如人也？”时<em class="r">侯嬴</em>在旁，曰：“人固未易知，知人亦未易也。夫<em class="r">虞卿</em>蹑&lt;imgalt=""class="kindle-cn-inline-character"src="Image00111.jpg"/&gt;檐簦，一见<em class="r">赵王</em>，赐白璧一双，黄金百镒；再见，拜为上卿；三见，卒受相印，封万户侯。当此之时，天下争知之。夫<em class="r">魏齐</em>穷困过<em class="r">虞卿</em>，<em class="r">虞卿</em>不敢重爵禄之尊，解相印，捐万户侯而间行。急士之穷而归公子，公子曰‘何如人’。人固不易知，知人亦未易也！”<em class="r">信陵君</em>大惭，驾如野迎之。<em class="r">魏齐</em>闻<em class="r">信陵君</em>之初难见之，怒而自刭。<em class="r">赵王</em>闻之，卒取其头予<em class="r">秦</em>。<em class="r">秦昭王</em>乃出<em class="r">平原君</em>归<em class="r">赵</em>。</p>
<p><em class="r">昭王</em>四十三年，<em class="r">秦</em>攻<em class="r">韩汾陉</em>，拔之，因城<em class="r">河</em>上<em class="r">广武</em>。</p>
<p>后五年，<em class="r">昭王</em>用<em class="r">应侯</em>谋，纵反间卖<em class="r">赵</em>，<em class="r">赵</em>以其故，令<em class="r">马服子</em>代<em class="r">廉颇</em>将。<em class="r">秦</em>大破<em class="r">赵</em>于<em class="r">长平</em>，遂围<em class="r">邯郸</em>。已而与<em class="r">武安君白起</em>有隙，言而杀之。任<em class="r">郑安平</em>，使击<em class="r">赵</em>。<em class="r">郑安平</em>为<em class="r">赵</em>所围，急，以兵二万人降<em class="r">赵</em>。<em class="r">应侯</em>席稿请罪。<em class="r">秦</em>之法，任人而所任不善者，各以其罪罪之。于是<em class="r">应侯</em>罪当收三族。<em class="r">秦昭王</em>恐伤<em class="r">应侯</em>之意，乃下令国中：“有敢言<em class="r">郑安平</em>事者，以其罪罪之。”而加赐相国<em class="r">应侯</em>食物日益厚，以顺适其意。后二岁，<em class="r">王稽</em>为<em class="r">河东</em>守，与诸侯通，坐法诛。而<em class="r">应侯</em>日益以不怿。</p>
<p><em class="r">昭王</em>临朝叹息，<em class="r">应侯</em>进曰：“臣闻‘主忧臣辱，主辱臣死’。今大王中朝而忧，臣敢请其罪。”<em class="r">昭王</em>曰：“吾闻<em class="r">楚</em>之铁剑利而倡优拙。夫铁剑利则士勇，倡优拙则思虑远。夫以远思虑而御勇士，吾恐<em class="r">楚</em>之图<em class="r">秦</em>也。夫物不素具，不可以应卒，今<em class="r">武安君</em>既死，而<em class="r">郑安平</em>等畔，内无良将而外多敌国，吾是以忧。”欲以激励<em class="r">应侯</em>，<em class="r">应侯</em>惧，不知所出。<em class="r">蔡泽</em>闻之，往入<em class="r">秦</em>也。</p>
<p><em class="r">蔡泽</em>者，<em class="r">燕</em>人也。游学干诸侯小大甚众，不遇。而从<em class="r">唐举</em>相，曰：“吾闻先生相<em class="r">李兑</em>，曰‘百日之内持国秉’，有之乎？”曰：“有之。”曰：“若臣者何如？”<em class="r">唐举</em>孰视而笑曰：“先生曷鼻，巨肩，魋颜，蹙齃，膝挛。吾闻圣人不相，殆先生乎？”<em class="r">蔡泽</em>知<em class="r">唐举</em>戏之，乃曰：“富贵吾所自有，吾所不知者寿也，愿闻之。”<em class="r">唐举</em>曰：“先生之寿，从今以往者四十三岁。”<em class="r">蔡泽</em>笑谢而去，谓其御者曰：“吾持粱刺齿肥，跃马疾驱，怀黄金之印，结紫绶于腰，揖让人主之前，食肉富贵，四十三年足矣。”去之<em class="r">赵</em>，见逐。之<em class="r">韩</em>、<em class="r">魏</em>，遇夺釜鬲于涂。闻<em class="r">应侯</em>任<em class="r">郑安平</em>、<em class="r">王稽</em>皆负重罪于<em class="r">秦</em>，<em class="r">应侯</em>内惭，<em class="r">蔡泽</em>乃西入<em class="r">秦</em>。</p>
<p>将见<em class="r">昭王</em>，使人宣言以感怒<em class="r">应侯</em>曰：“<em class="r">燕</em>客<em class="r">蔡泽</em>，天下雄俊弘辩智士也。彼一见<em class="r">秦王</em>，<em class="r">秦王</em>必困君而夺君之位。”<em class="r">应侯</em>闻，曰：“<em class="r">五帝三代</em>之事，百家之说，吾既知之，众口之辩，吾皆摧之，是恶能困我而夺我位乎？”使人召<em class="r">蔡泽</em>。<em class="r">蔡泽</em>入，则揖<em class="r">应侯</em>。<em class="r">应侯</em>固不快，及见之，又倨，<em class="r">应侯</em>因让之曰：“子尝宣言欲代我相<em class="r">秦</em>，宁有之乎？”对曰：“然。”<em class="r">应侯</em>曰：“请闻其说。”<em class="r">蔡泽</em>曰：“吁，君何见之晚也！夫四时之序，成功者去。夫人生百体坚强，手足便利，耳目聪明而心圣智，岂非士之愿与？”<em class="r">应侯</em>曰：“然。”<em class="r">蔡泽</em>曰：“质仁秉义，行道施德，得志于天下，天下怀乐敬爱而尊慕之，皆愿以为君王，岂不辩智之期与？”<em class="r">应侯</em>曰：“然。”<em class="r">蔡泽</em>复曰：“富贵显荣，成理万物，使各得其所；性命寿长，终其天年而不夭伤；天下继其统，守其业，传之无穷；名实纯粹，泽流千里，世世称之而无绝，与天地终始：岂道德之符而圣人所谓吉祥善事者与？”<em class="r">应侯</em>曰：“然。”</p>
<p><em class="r">蔡泽</em>曰：“若夫<em class="r">秦</em>之<em class="r">商君</em>，<em class="r">楚</em>之<em class="r">吴起</em>，<em class="r">越</em>之<em class="r">大夫种</em>，其卒然亦可愿与？”<em class="r">应侯</em>知<em class="r">蔡泽</em>之欲困己以说，复谬曰：“何为不可？夫<em class="r">公孙鞅</em>之事<em class="r">孝公</em>也，极身无贰虑，尽公而不顾私；设刀锯以禁奸邪，信赏罚以致治；披腹心，示情素，蒙怨咎，欺旧友，夺<em class="r">魏公子卬</em>，安<em class="r">秦</em>社稷，利百姓，卒为<em class="r">秦</em>禽将破敌，攘地千里。<em class="r">吴起</em>之事<em class="r">悼王</em>也，使私不得害公，谗不得蔽忠，言不取苟合，行不取苟容，不为危易行，行义不辟难，然为霸主强国，不辞祸凶。<em class="r">大夫种</em>之事<em class="r">越王</em>也，主虽困辱，悉忠而不解，主虽绝亡，尽能而弗离，成功而弗矜，贵富而不骄怠。若此三子者，固义之至也，忠之节也。是故君子以义死难，视死如归；生而辱不如死而荣。士固有杀身以成名，唯义之所在，虽死无所恨。何为不可哉？”</p>
<p><em class="r">蔡泽</em>曰：“主圣臣贤，天下之盛福也；君明臣直，国之福也；父慈子孝，夫信妻贞，家之福也。故<em class="r">比干</em>忠而不能存<em class="r">殷</em>，<em class="r">子胥</em>智而不能完<em class="r">吴</em>，<em class="r">申生</em>孝而<em class="r">晋国</em>乱。是皆有忠臣孝子，而国家灭乱者，何也？无明君贤父以听之，故天下以其君父为僇辱而怜其臣子。今<em class="r">商君</em>、<em class="r">吴起</em>、<em class="r">大夫种</em>之为人臣，是也；其君，非也。故世称三子致功而不见德，岂慕不遇世死乎？夫待死而后可以立忠成名，是<em class="r">微子</em>不足仁，<em class="r">孔子</em>不足圣，<em class="r">管仲</em>不足大也。夫人之立功，岂不期于成全邪？身与名俱全者，上也。名可法而身死者，其次也。名在僇辱而身全者，下也。”于是<em class="r">应侯</em>称善。</p>
<p><em class="r">蔡泽</em>少得间，因曰：“夫<em class="r">商君</em>、<em class="r">吴起</em>、<em class="r">大夫种</em>，其为人臣尽忠致功则可愿矣，<em class="r">闳夭</em>事<em class="r">文王</em>，<em class="r">周公</em>辅<em class="r">成王</em>也，岂不亦忠圣乎？以君臣论之，<em class="r">商君</em>、<em class="r">吴起</em>、<em class="r">大夫种</em>其可愿孰与<em class="r">闳夭</em>、<em class="r">周公</em>哉？”<em class="r">应侯</em>曰：“<em class="r">商君</em>、<em class="r">吴起</em>、<em class="r">大夫种</em>弗若也。”<em class="r">蔡泽</em>曰：“然则君之主慈仁任忠，惇厚旧故，其贤智与有道之士为胶漆，义不倍功臣，孰与<em class="r">秦孝公</em>、<em class="r">楚悼王</em>、<em class="r">越王</em>乎？”<em class="r">应侯</em>曰：“未知何如也。”<em class="r">蔡泽</em>曰：“今主亲忠臣，不过<em class="r">秦孝公</em>、<em class="r">楚悼王</em>、<em class="r">越王</em>，君之设智，能为主安危修政，治乱强兵，批患折难，广地殖谷，富国足家，强主，尊社稷，显宗庙，天下莫敢欺犯其主，主之威盖震海内，功彰万里之外，声名光辉传于千世，君孰与<em class="r">商君</em>、<em class="r">吴起</em>、<em class="r">大夫种</em>？”<em class="r">应侯</em>曰：“不若。”<em class="r">蔡泽</em>曰：“今主之亲忠臣不忘旧故不若<em class="r">孝公</em>、<em class="r">悼王</em>、<em class="r">句践</em>，而君之功绩爱信亲幸又不若<em class="r">商君</em>、<em class="r">吴起</em>、<em class="r">大夫种</em>，然而君之禄位贵盛，私家之富过于三子，而身不退者，恐患之甚于三子，窃为君危之。语曰‘日中则移，月满则亏’。物盛则衰，天地之常数也。进退盈缩，与时变化，圣人之常道也。故‘国有道则仕，国无道则隐’。圣人曰‘飞龙在天，利见大人’。‘不义而富且贵，于我如浮云’。今君之怨已讎而德已报，意欲至矣，而无变计，窃为君不取也。且夫翠、鹄、犀、象，其处势非不远死也，而所以死者，惑于饵也。<em class="r">苏秦</em>、<em class="r">智伯</em>之智，非不足以辟辱远死也，而所以死者，惑于贪利不止也。是以圣人制礼节欲，取于民有度，使之以时，用之有止，故志不溢，行不骄，常与道俱而不失，故天下承而不绝。昔者<em class="r">齐桓公</em>九合诸侯，一匡天下，至于<em class="r">葵丘</em>之会，有骄矜之志，畔者九国。<em class="r">吴王夫差</em>兵无敌于天下，勇强以轻诸侯，陵<em class="r">齐晋</em>，故遂以杀身亡国。<em class="r">夏育</em>、<em class="r">太史嗷</em>叱呼骇三军，然而身死于庸夫。此皆乘至盛而不返道理，不居卑退处俭约之患也。夫<em class="r">商君</em>为<em class="r">秦孝公</em>明法令，禁奸本，尊爵必赏，有罪必罚，平权衡，正度量，调轻重，决裂阡陌，以静生民之业而一其俗，劝民耕农利土，一室无二事，力田蓄积，习战阵之事，是以兵动而地广，兵休而国富，故<em class="r">秦</em>无敌于天下，立威诸侯，成<em class="r">秦国</em>之业。功已成矣，而遂以车裂。<em class="r">楚</em>地方数千里，持戟百万，<em class="r">白起</em>率数万之师以与<em class="r">楚</em>战，一战举<em class="r">鄢郢</em>以烧<em class="r">夷陵</em>，再战南并<em class="r">蜀汉</em>。又越<em class="r">韩</em>、<em class="r">魏</em>而攻强<em class="r">赵</em>，北坑<em class="r">马服</em>，诛屠四十馀万之众，尽之于<em class="r">长平</em>之下，流血成川，沸声若雷，遂入围<em class="r">邯郸</em>，使<em class="r">秦</em>有帝业。<em class="r">楚</em>、<em class="r">赵</em>天下之强国而<em class="r">秦</em>之仇敌也，自是之后，<em class="r">楚</em>、<em class="r">赵</em>皆慑伏不敢攻<em class="r">秦</em>者，<em class="r">白起</em>之势也。身所服者七十馀城，功已成矣，而遂赐剑死于<em class="r">杜邮</em>。<em class="r">吴起</em>为<em class="r">楚悼王</em>立法，卑减大臣之威重，罢无能，废无用，损不急之官，塞私门之请，一<em class="r">楚国</em>之俗，禁游客之民，精耕战之士，南收<em class="r">杨越</em>，北并<em class="r">陈</em>、<em class="r">蔡</em>，破横散从，使驰说之士无所开其口，禁朋党以励百姓，定<em class="r">楚国</em>之政，兵震天下，威服诸侯。功已成矣，而卒枝解。<em class="r">大夫种</em>为<em class="r">越王</em>深谋远计，免<em class="r">会稽</em>之危，以亡为存，因辱为荣，垦草入邑，辟地殖谷，率四方之士，专上下之力，辅<em class="r">句践</em>之贤，报<em class="r">夫差</em>之仇，卒擒劲<em class="r">吴</em>，令<em class="r">越</em>成霸。功已彰而信矣，<em class="r">句践</em>终负而杀之。此四子者，功成不去，祸至于此。此所谓信而不能屈，往而不能返者也。<em class="r">范蠡</em>知之，超然辟世，长为<em class="r">陶朱公</em>。君独不观夫博者乎？或欲大投，或欲分功，此皆君之所明知也。今君相<em class="r">秦</em>，计不下席，谋不出廊庙，坐制诸侯，利施<em class="r">三川</em>，以实<em class="r">宜阳</em>，决<em class="r">羊肠</em>之险，塞<em class="r">太行</em>之道，又斩<em class="r">范</em>、<em class="r">中行</em>之途，六国不得合从，栈道千里，通于<em class="r">蜀汉</em>，使天下皆畏<em class="r">秦</em>，<em class="r">秦</em>之欲得矣，君之功极矣，此亦<em class="r">秦</em>之分功之时也。如是而不退，则<em class="r">商君</em>、<em class="r">白公</em>、<em class="r">吴起</em>、<em class="r">大夫种</em>是也。吾闻之，‘鉴于水者见面之容，鉴于人者知吉与凶’。《书》曰‘成功之下，不可久处’。四子之祸，君何居焉？君何不以此时归相印，让贤者而授之，退而岩居川观，必有<em class="r">伯夷</em>之廉，长为<em class="r">应侯</em>，世世称孤，而有<em class="r">许由</em>、<em class="r">延陵季子</em>之让，<em class="r">乔松</em>之寿，孰与以祸终哉？即君何居焉？忍不能自离，疑不能自决，必有四子之祸矣。《易》曰‘亢龙有悔，，此言上而不能下，信而不能屈，往而不能自返者也。愿君孰计之！”<em class="r">应侯</em>曰：“善。吾闻‘欲而不知足，失其所以欲；有而不知止，失其所以有’。先生幸教，<em class="r">睢</em>敬受命。”于是乃延入坐，为上客。</p>
<p>后数日，入朝，言于<em class="r">秦昭王</em>曰：“客新有从<em class="r">山</em>东来者曰<em class="r">蔡泽</em>，其人辩士，明于<em class="r">三王</em>之事，<em class="r">五伯</em>之业，世俗之变，足以寄<em class="r">秦国</em>之政。臣之见人甚众，莫及，臣不如也。臣敢以闻。”<em class="r">秦昭王</em>召见，与语，大说之，拜为客卿。<em class="r">应侯</em>因谢病请归相印。<em class="r">昭王</em>强起<em class="r">应侯</em>，<em class="r">应侯</em>遂称病笃。<em class="r">范睢</em>免相，<em class="r">昭王</em>新说<em class="r">蔡泽</em>计画，遂拜为<em class="r">秦</em>相，东收<em class="r">周室</em>。</p>
<p><em class="r">蔡泽</em>相<em class="r">秦</em>数月，人或恶之，惧诛，乃谢病归相印，号为<em class="r">纲成君</em>。居<em class="r">秦</em>十馀年，事<em class="r">昭王</em>、<em class="r">孝文王</em>、<em class="r">庄襄王</em>。卒事<em class="r">始皇帝</em>，为<em class="r">秦</em>使于<em class="r">燕</em>，三年而<em class="r">燕</em>使<em class="r">太子丹</em>入质于<em class="r">秦</em>。</p>
<p><em class="r">太史公</em>曰：<em class="r">韩子</em>称“长袖善舞，多钱善贾”，信哉是言也！<em class="r">范睢</em>、<em class="r">蔡泽</em>世所谓一切辩士，然游说诸侯至白首无所遇者，非计策之拙，所为说力少也。及二人羁旅入<em class="r">秦</em>，继踵取卿相，垂功于天下者，固强弱之势异也。然士亦有偶合，贤者多如此二子，不得尽意，岂可胜道哉！然二子不困厄，恶能激乎？</p>
		</div>
	</div>
</main>

</body>
</html>
