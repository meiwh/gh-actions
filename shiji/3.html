<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史　记　卷　三殷 本 纪 第 三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史　记　卷　三殷 本 纪 第 三</h1>
		<div class="content">
			<p><em class="r">殷契</em>，母曰<em class="r">简狄</em>，<em class="r">有娀氏</em>之女，为<em class="r">帝喾</em>次妃。三人行浴，见玄鸟堕其卵，<em class="r">简狄</em>取吞之，因孕生<em class="r">契</em>。<em class="r">契</em>长而佐<em class="r">禹</em>治水有功。<em class="r">帝舜</em>乃命<em class="r">契</em>曰：“百姓不亲，五品不训，汝为司徒而敬敷五教，五教在宽。”封于<em class="r">商</em>，赐姓<em class="r">子氏</em>。<em class="r">契</em>兴于<em class="r">唐</em>、<em class="r">虞</em>、<em class="r">大禹</em>之际，功业著于百姓，百姓以平。</p>
<p><em class="r">契</em>卒，子<em class="r">昭明</em>立。<em class="r">昭明</em>卒，子<em class="r">相土</em>立。<em class="r">相土</em>卒，子<em class="r">昌若</em>立。<em class="r">昌若</em>卒，子<em class="r">曹圉</em>立。<em class="r">曹圉</em>卒，子<em class="r">冥</em>立。<em class="r">冥</em>卒，子<em class="r">振</em>立。<em class="r">振</em>卒，子<em class="r">微</em>立。<em class="r">微</em>卒，子<em class="r">报丁</em>立。<em class="r">报丁</em>卒，子<em class="r">报乙</em>立。<em class="r">报乙</em>卒，子<em class="r">报丙</em>立。<em class="r">报丙</em>卒，子<em class="r">主壬</em>立。<em class="r">主壬</em>卒，子<em class="r">主癸</em>立。<em class="r">主癸</em>卒，子<em class="r">天乙</em>立，是为<em class="r">成汤</em>。</p>
<p><em class="r">成汤</em>，自<em class="r">契</em>至<em class="r">汤</em>八迁。<em class="r">汤</em>始居<em class="r">亳</em>，从先王居，作《帝诰》。</p>
<p><em class="r">汤</em>征诸侯。<em class="r">葛伯</em>不祀，<em class="r">汤</em>始伐之。<em class="r">汤</em>曰：“予有言：人视水见形，视民知治不。”<em class="r">伊尹</em>曰：“明哉！言能听，道乃进。君国子民，为善者皆在王官。勉哉，勉哉！”<em class="r">汤</em>曰：“汝不能敬命，予大罚殛之，无有攸赦。”作《汤征》。</p>
<p><em class="r">伊尹</em>名<em class="r">阿衡</em>。<em class="r">阿衡</em>欲奸<em class="r">汤</em>而无由，乃为<em class="r">有莘氏</em>媵臣，负鼎俎，以滋味说<em class="r">汤</em>，致于王道。或曰，<em class="r">伊尹</em>处士，<em class="r">汤</em>使人聘迎之，五反然后肯往从<em class="r">汤</em>，言素王及九主之事。<em class="r">汤</em>举任以国政。<em class="r">伊尹</em>去<em class="r">汤</em>适<em class="r">夏</em>。既丑<em class="r">有夏</em>，复归于<em class="r">亳</em>。入自北门，遇<em class="r">女鸠</em>、<em class="r">女房</em>，作《女鸠女房》。</p>
<p><em class="r">汤</em>出，见野张网四面，祝曰：“自天下四方皆入吾网。”<em class="r">汤</em>曰：“嘻，尽之矣！”乃去其三面，祝曰：“欲左，左。欲右，右。不用命，乃入吾网。”诸侯闻之，曰：“<em class="r">汤</em>德至矣，及禽兽。”</p>
<p>当是时，<em class="r">夏桀</em>为虐政淫荒，而诸侯<em class="r">昆吾氏</em>为乱。<em class="r">汤</em>乃兴师率诸侯，<em class="r">伊尹</em>从<em class="r">汤</em>，<em class="r">汤</em>自把钺以伐<em class="r">昆吾</em>，遂伐<em class="r">桀</em>。<em class="r">汤</em>曰：“格女众庶，来，女悉听朕言。匪台小子敢行举乱，<em class="r">有夏</em>多罪，予维闻女众言，<em class="r">夏氏</em>有罪。予畏上帝，不敢不正。今<em class="r">夏</em>多罪，天命殛之。今女有众，女曰‘我君不恤我众，舍我啬事而割政’。女其曰‘有罪，其奈何’？<em class="r">夏王</em>率止众力，率夺<em class="r">夏国</em>。有众率怠不和，曰‘是日何时丧？予与女皆亡’！<em class="r">夏</em>德若兹，今朕必往。尔尚及予一人致天之罚，予其大理女。女毋不信，朕不食言。女不从誓言，予则帑僇女，无有攸赦。”以告令师，作《汤誓》。于是汤曰“吾甚武”，号曰<em class="r">武王</em>。</p>
<p><em class="r">桀</em>败于<em class="r">有娀之虚</em>，<em class="r">桀</em>奔于<em class="r">鸣条</em>，<em class="r">夏</em>师败绩。<em class="r">汤</em>遂伐<em class="r">三㚇</em>，俘厥宝玉，<em class="r">义伯</em>、<em class="r">仲伯</em>作《典宝》。<em class="r">汤</em>既胜<em class="r">夏</em>，欲迁其社，不可，作《夏社》。<em class="r">伊尹</em>报。于是诸侯毕服，<em class="r">汤</em>乃践天子位，平定海内。</p>
<p><em class="r">汤</em>归至于<em class="r">泰卷</em>陶，<em class="r">中</em>&lt;imgalt="char"class="kindle-cn-inline-character"src="Image00010.jpg"/&gt;作诰。既绌<em class="r">夏</em>命，还<em class="r">亳</em>，作《汤诰》：“维三月，王自至于东郊。告诸侯群后：‘毋不有功于民，勤力乃事。予乃大罚殛女，毋予怨。’曰：‘古<em class="r">禹</em>、<em class="r">皋陶</em>久劳于外，其有功乎民，民乃有安。东为<em class="r">江</em>，北为<em class="r">济</em>，西为<em class="r">河</em>，南为<em class="r">淮</em>，四渎已修，万民乃有居。<em class="r">后稷</em>降播，农殖百谷。三公咸有功于民，故后有立。昔<em class="r">蚩尤</em>与其大夫作乱百姓，帝乃弗予，有状。先王言不可不勉。’曰：‘不道，毋之在国，女毋我怨。’”以令诸侯。<em class="r">伊尹</em>作《咸有一德》，<em class="r">咎单</em>作《明居》。</p>
<p><em class="r">汤</em>乃改正朔，易服色，上白，朝会以昼。</p>
<p><em class="r">汤</em>崩，太子<em class="r">太丁</em>未立而卒，于是乃立<em class="r">太丁</em>之弟<em class="r">外丙</em>，是为<em class="r">帝外丙</em>。<em class="r">帝外丙</em>即位三年，崩，立<em class="r">外丙</em>之弟<em class="r">中壬</em>，是为<em class="r">帝中壬</em>。<em class="r">帝中壬</em>即位四年，崩，<em class="r">伊尹</em>乃立<em class="r">太丁</em>之子<em class="r">太甲</em>。<em class="r">太甲</em>，<em class="r">成汤</em>適长孙也，是为<em class="r">帝太甲</em>。<em class="r">帝太甲</em>元年，<em class="r">伊尹</em>作《伊训》，作《肆命》，作《徂后》。</p>
<p><em class="r">帝太甲</em>既立三年，不明，暴虐，不遵<em class="r">汤</em>法，乱德，于是<em class="r">伊尹</em>放之于<em class="r">桐宫</em>。三年，<em class="r">伊尹</em>摄行政当国，以朝诸侯。</p>
<p><em class="r">帝太甲</em>居<em class="r">桐宫</em>三年，悔过自责，反善，于是<em class="r">伊尹</em>乃迎<em class="r">帝太甲</em>而授之政。<em class="r">帝太甲</em>修德，诸侯咸归<em class="r">殷</em>，百姓以宁。<em class="r">伊尹</em>嘉之，乃作《太甲训》三篇，褒<em class="r">帝太甲</em>，称<em class="r">太宗</em>。</p>
<p><em class="r">太宗</em>崩，子<em class="r">沃丁</em>立。<em class="r">帝沃丁</em>之时，<em class="r">伊尹</em>卒。既葬<em class="r">伊尹</em>于亳，<em class="r">咎单</em>遂训<em class="r">伊尹</em>事，作《沃丁》。</p>
<p><em class="r">沃丁</em>崩，弟<em class="r">太庚</em>立，是为<em class="r">帝太庚</em>。<em class="r">帝太庚</em>崩，子<em class="r">帝小甲</em>立。<em class="r">帝小甲</em>崩，弟<em class="r">雍己立</em>，是为<em class="r">帝雍己</em>。<em class="r">殷</em>道衰，诸侯或不至。</p>
<p><em class="r">帝雍己</em>崩，弟<em class="r">太戊</em>立，是为<em class="r">帝太戊</em>。<em class="r">帝太戊</em>立<em class="r">伊陟</em>为相。<em class="r">亳</em>有祥桑榖共生于朝，一暮大拱。<em class="r">帝太戊</em>惧，问<em class="r">伊陟</em>。<em class="r">伊陟</em>曰：“臣闻妖不胜德，帝之政其有阙与？帝其修德。”<em class="r">太戊</em>从之，而祥桑枯死而去。<em class="r">伊陟</em>赞言于<em class="r">巫咸</em>。<em class="r">巫咸</em>治王家有成，作《咸艾》，作《太戊》。<em class="r">帝太戊</em>赞<em class="r">伊陟</em>于庙，言弗臣，<em class="r">伊陟</em>让，作《原命》。<em class="r">殷</em>复兴，诸侯归之，故称<em class="r">中宗</em>。</p>
<p><em class="r">中宗</em>崩，子<em class="r">帝中丁</em>立。<em class="r">帝中丁</em>迁于<em class="r">隞</em>。<em class="r">河亶甲</em>居相。<em class="r">祖乙</em>迁于<em class="r">邢</em>。<em class="r">帝中丁</em>崩，弟<em class="r">外壬</em>立，是为<em class="r">帝外壬</em>。《仲丁》书阙不具。<em class="r">帝外壬</em>崩，弟<em class="r">河亶甲</em>立，是为<em class="r">帝河亶甲</em>。<em class="r">河亶甲</em>时，<em class="r">殷</em>复衰。</p>
<p><em class="r">河亶甲</em>崩，子<em class="r">帝祖乙</em>立。<em class="r">帝祖乙</em>立，<em class="r">殷</em>复兴。<em class="r">巫贤</em>任职。</p>
<p><em class="r">祖乙</em>崩，子<em class="r">帝祖辛</em>立。<em class="r">帝祖辛</em>崩，弟<em class="r">沃甲</em>立，是为<em class="r">帝沃甲</em>。<em class="r">帝沃甲</em>崩，立<em class="r">沃甲</em>兄<em class="r">祖辛</em>之子<em class="r">祖丁</em>，是为<em class="r">帝祖丁</em>。<em class="r">帝祖丁</em>崩，立弟<em class="r">沃甲</em>之子<em class="r">南庚</em>，是为<em class="r">帝南庚</em>。<em class="r">帝南庚</em>崩，立<em class="r">帝祖丁</em>之子<em class="r">阳甲</em>，是为<em class="r">帝阳甲</em>。<em class="r">帝阳甲</em>之时，<em class="r">殷</em>衰。</p>
<p>自<em class="r">中丁</em>以来，废適而更立诸弟子，弟子或争相代立，比九世乱，于是诸侯莫朝。</p>
<p><em class="r">帝阳甲</em>崩，弟<em class="r">盘庚</em>立，是为<em class="r">帝盘庚</em>。<em class="r">帝盘庚</em>之时，<em class="r">殷</em>已都<em class="r">河</em>北，<em class="r">盘庚</em>渡<em class="r">河</em>南，复居<em class="r">成汤</em>之故居，乃五迁，无定处。<em class="r">殷</em>民咨胥皆怨，不欲徙。<em class="r">盘庚</em>乃告谕诸侯大臣曰：“昔高后<em class="r">成汤</em>与尔之先祖俱定天下，法则可修。舍而弗勉，何以成德！”乃遂涉<em class="r">河</em>南，治<em class="r">亳</em>，行<em class="r">汤</em>之政，然后百姓由宁，<em class="r">殷</em>道复兴。诸侯来朝，以其遵<em class="r">成汤</em>之德也。</p>
<p><em class="r">帝盘庚</em>崩，弟<em class="r">小辛</em>立，是为<em class="r">帝小辛</em>。<em class="r">帝小辛</em>立，<em class="r">殷</em>复衰。百姓思<em class="r">盘庚</em>，乃作《盘庚》三篇。<em class="r">帝小辛</em>崩，弟<em class="r">小乙</em>立，是为<em class="r">帝小乙</em>。</p>
<p><em class="r">帝小乙</em>崩，子<em class="r">帝武丁</em>立。<em class="r">帝武丁</em>即位，思复兴<em class="r">殷</em>，而未得其佐。三年不言，政事决定于冢宰，以观国风。<em class="r">武丁</em>夜梦得圣人，名曰<em class="r">说</em>。以梦所见视群臣百吏，皆非也。于是乃使百工营求之野，得<em class="r">说</em>于<em class="r">傅险</em>中。是时<em class="r">说</em>为胥靡，筑于<em class="r">傅险</em>。见于<em class="r">武丁</em>，<em class="r">武丁</em>曰是也。得而与之语，果圣人，举以为相，<em class="r">殷</em>国大治。故遂以<em class="r">傅险</em>姓之，号曰<em class="r">傅说</em>。</p>
<p><em class="r">帝武丁</em>祭<em class="r">成汤</em>，明日，有飞雉登鼎耳而呴，<em class="r">武丁</em>惧。<em class="r">祖己</em>曰：“王勿忧，先修政事。”<em class="r">祖己</em>乃训王曰：“唯天监下典厥义，降年有永有不永，非天夭民，中绝其命。民有不若德，不听罪，天既附命正厥德，乃曰其奈何。呜呼！王嗣敬民，罔非天继，常祀毋礼于弃道。”<em class="r">武丁</em>修政行德，天下咸欢，<em class="r">殷</em>道复兴。</p>
<p><em class="r">帝武丁</em>崩，子<em class="r">帝祖庚</em>立。<em class="r">祖己</em>嘉<em class="r">武丁</em>之以祥雉为德，立其庙为<em class="r">高宗</em>，遂作《高宗肜日》及《训》。</p>
<p><em class="r">帝祖庚</em>崩，弟<em class="r">祖甲</em>立，是为<em class="r">帝甲</em>。<em class="r">帝甲</em>淫乱，<em class="r">殷</em>复衰。</p>
<p><em class="r">帝甲</em>崩，子<em class="r">帝廪辛</em>立。<em class="r">帝廪辛</em>崩，弟<em class="r">庚丁</em>立，是为<em class="r">帝庚丁</em>。<em class="r">帝庚丁</em>崩，子<em class="r">帝武乙</em>立。<em class="r">殷</em>复去<em class="r">亳</em>，徙<em class="r">河</em>北。</p>
<p><em class="r">帝武乙</em>无道，为偶人，谓之天神。与之博，令人为行。天神不胜，乃僇辱之。为革囊，盛血，卬而射之，命曰“射天”。<em class="r">武乙</em>猎于<em class="r">河渭</em>之间，暴雷，<em class="r">武乙</em>震死。子<em class="r">帝太丁</em>立。<em class="r">帝太丁</em>崩，子<em class="r">帝乙</em>立。<em class="r">帝乙</em>立，<em class="r">殷</em>益衰。</p>
<p><em class="r">帝乙</em>长子曰<em class="r">微子启</em>，<em class="r">启</em>母贱，不得嗣。少子<em class="r">辛</em>，<em class="r">辛</em>母正后，<em class="r">辛</em>为嗣。<em class="r">帝乙</em>崩，<em class="r">子辛</em>立，是为<em class="r">帝辛</em>，天下谓之<em class="r">纣</em>。</p>
<p><em class="r">帝纣</em>资辨捷疾，闻见甚敏；材力过人，手格猛兽；知足以距谏，言足以饰非；矜人臣以能，高天下以声，以为皆出己之下。好酒淫乐，嬖于妇人。爱<em class="r">妲己</em>，<em class="r">妲己</em>之言是从。于是使<em class="r">师涓</em>作新淫声，北里之舞，靡靡之乐。厚赋税以实<em class="r">鹿台</em>之钱，而盈<em class="r">钜桥</em>之粟。益收狗马奇物，充仞宫室。益广<em class="r">沙丘</em>苑台，多取野兽蜚鸟置其中。慢于鬼神。大冣乐戏于<em class="r">沙丘</em>，以酒为池，县肉为林，使男女倮相逐其间，为长夜之饮。</p>
<p>百姓怨望而诸侯有畔者，于是<em class="r">纣</em>乃重刑辟，有炮格之法。以<em class="r">西伯昌</em>、<em class="r">九侯</em>、<em class="r">鄂侯</em>为三公。<em class="r">九侯</em>有好女，入之<em class="r">纣</em>。<em class="r">九侯</em>女不憙淫，<em class="r">纣</em>怒，杀之，而醢<em class="r">九侯</em>。<em class="r">鄂侯</em>争之强，辨之疾，并脯<em class="r">鄂侯</em>。<em class="r">西伯昌</em>闻之，窃叹。<em class="r">崇侯虎</em>知之，以告<em class="r">纣</em>，<em class="r">纣</em>囚<em class="r">西伯羑里</em>。<em class="r">西伯</em>之臣<em class="r">闳夭</em>之徒，求美女奇物善马以献<em class="r">纣</em>，<em class="r">纣</em>乃赦<em class="r">西伯</em>。<em class="r">西伯</em>出而献洛西之地，以请除炮格之刑。<em class="r">纣</em>乃许之，赐弓矢斧钺，使得征伐，为<em class="r">西伯</em>。而用<em class="r">费中</em>为政。<em class="r">费中</em>善谀，好利，<em class="r">殷</em>人弗亲。<em class="r">纣</em>又用<em class="r">恶来</em>。<em class="r">恶来</em>善毁谗，诸侯以此益疏。</p>
<p><em class="r">西伯</em>归，乃阴修德行善，诸侯多叛<em class="r">纣</em>而往归<em class="r">西伯</em>。<em class="r">西伯</em>滋大，<em class="r">纣</em>由是稍失权重。<em class="r">王子比干</em>谏，弗听。<em class="r">商容</em>贤者，百姓爱之，<em class="r">纣</em>废之。及<em class="r">西伯</em>伐<em class="r">饥国</em>，灭之，<em class="r">纣</em>之臣<em class="r">祖伊</em>闻之而咎<em class="r">周</em>，恐，奔告<em class="r">纣</em>曰：“天既讫我<em class="r">殷</em>命，假人元龟，无敢知吉，非先王不相我后人，维王淫虐用自绝，故天弃我，不有安食，不虞知天性，不迪率典。今我民罔不欲丧，曰‘天曷不降威，大命胡不至’？今王其奈何？”<em class="r">纣</em>曰：“我生不有命在天乎！”<em class="r">祖伊</em>反，曰：“<em class="r">纣</em>不可谏矣。”<em class="r">西伯</em>既卒，<em class="r">周武王</em>之东伐，至<em class="r">盟津</em>，诸侯叛<em class="r">殷</em>会<em class="r">周</em>者八百。诸侯皆曰：“<em class="r">纣</em>可伐矣。”<em class="r">武王</em>曰：“尔未知天命。”乃复归。</p>
<p><em class="r">纣</em>愈淫乱不止。<em class="r">微子</em>数谏不听，乃与大师、少师谋，遂去。<em class="r">比干</em>曰：“为人臣者，不得不以死争。”乃强谏<em class="r">纣</em>。<em class="r">纣</em>怒曰：“吾闻圣人心有七窍。”剖<em class="r">比干</em>，观其心。<em class="r">箕子</em>惧，乃详狂为奴，<em class="r">纣</em>又囚之。<em class="r">殷</em>之大师、少师乃持其祭乐器奔<em class="r">周</em>。<em class="r">周武王</em>于是遂率诸侯伐<em class="r">纣</em>。<em class="r">纣</em>亦发兵距之<em class="r">牧野</em>。甲子日，<em class="r">纣</em>兵败。<em class="r">纣</em>走，入登<em class="r">鹿台</em>，衣其宝玉衣，赴火而死。<em class="r">周武王</em>遂斩<em class="r">纣</em>头，县之大白旗。杀<em class="r">妲己</em>。释<em class="r">箕子</em>之囚，封<em class="r">比干</em>之墓，表<em class="r">商容</em>之闾。封<em class="r">纣</em>子<em class="r">武庚禄父</em>，以续<em class="r">殷</em>祀，令修行<em class="r">盘庚</em>之政。<em class="r">殷</em>民大说。于是<em class="r">周武王</em>为天子。其后世贬帝号，号为王。而封<em class="r">殷</em>后为诸侯，属<em class="r">周</em>。</p>
<p><em class="r">周武王</em>崩，<em class="r">武庚</em>与<em class="r">管叔</em>、<em class="r">蔡叔</em>作乱，<em class="r">成王</em>命<em class="r">周公</em>诛之，而立<em class="r">微子</em>于<em class="r">宋</em>，以续<em class="r">殷</em>后焉。</p>
<p><em class="r">太史公</em>曰：余以《颂》次<em class="r">契</em>之事，自<em class="r">成汤</em>以来，采于《书诗》。<em class="r">契</em>为<em class="r">子姓</em>，其后分封，以国为姓，有<em class="r">殷氏</em>、<em class="r">来氏</em>、<em class="r">宋氏</em>、<em class="r">空桐氏</em>、<em class="r">稚氏</em>、<em class="r">北殷氏</em>、<em class="r">目夷氏</em>。<em class="r">孔子</em>曰，<em class="r">殷</em>路车为善，而色尚白。</p>
		</div>
	</div>
</main>

</body>
</html>
