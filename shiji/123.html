<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百二十三大宛列传第六十三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百二十三大宛列传第六十三</h1>
		<div class="content">
			<p><em class="r">大宛</em>之迹，见自<em class="r">张骞</em>。<em class="r">张骞</em>，<em class="r">汉中</em>人。<em class="r">建元</em>中为郎。是时天子问<em class="r">匈奴</em>降者，皆言<em class="r">匈奴</em>破<em class="r">月氏王</em>，以其头为饮器，<em class="r">月氏</em>遁逃而常怨仇<em class="r">匈奴</em>，无与共击之。<em class="r">汉</em>方欲事灭<em class="r">胡</em>，闻此言，因欲通使。道必更<em class="r">匈奴</em>中，乃募能使者。<em class="r">骞</em>以郎应募，使<em class="r">月氏</em>，与<em class="r">堂邑氏胡</em>奴<em class="r">甘父</em>俱出<em class="r">陇西</em>。经<em class="r">匈奴</em>，<em class="r">匈奴</em>得之，传诣单于。单于留之，曰：“<em class="r">月氏</em>在吾北，<em class="r">汉</em>何以得往使？吾欲使<em class="r">越</em>，<em class="r">汉</em>肯听我乎？”留<em class="r">骞</em>十馀岁，与妻，有子，然<em class="r">骞</em>持<em class="r">汉</em>节不失。</p>
<p>居<em class="r">匈奴</em>中，益宽，<em class="r">骞</em>因与其属亡乡<em class="r">月氏</em>，西走数十日至<em class="r">大宛</em>。<em class="r">大宛</em>闻<em class="r">汉</em>之饶财，欲通不得，见<em class="r">骞</em>，喜，问曰：“若欲何之？”<em class="r">骞</em>曰：“为<em class="r">汉</em>使<em class="r">月氏</em>，而为<em class="r">匈奴</em>所闭道。今亡，唯王使人导送我。诚得至，反<em class="r">汉</em>，<em class="r">汉</em>之赂遗王财物不可胜言。”<em class="r">大宛</em>以为然，遣<em class="r">骞</em>，为发导绎，抵<em class="r">康居</em>，<em class="r">康居</em>传致<em class="r">大月氏</em>。<em class="r">大月氏王</em>已为<em class="r">胡</em>所杀，立其太子为王。既臣<em class="r">大夏</em>而居，地肥饶，少寇，志安乐，又自以远<em class="r">汉</em>，殊无报<em class="r">胡</em>之心。<em class="r">骞</em>从<em class="r">月氏</em>至<em class="r">大夏</em>，竟不能得<em class="r">月氏</em>要领。</p>
<p>留岁馀，还，并<em class="r">南山</em>，欲从<em class="r">羌</em>中归，复为<em class="r">匈奴</em>所得。留岁馀，单于死，左谷蠡王攻其太子自立，国内乱，<em class="r">骞</em>与<em class="r">胡</em>妻及<em class="r">堂邑父</em>俱亡归<em class="r">汉</em>。<em class="r">汉</em>拜<em class="r">骞</em>为太中大夫，<em class="r">堂邑父</em>为奉使君。</p>
<p><em class="r">骞</em>为人强力，宽大信人，蛮夷爱之。<em class="r">堂邑父</em>故<em class="r">胡</em>人，善射，穷急射禽兽给食。初，<em class="r">骞</em>行时百馀人，去十三岁，唯二人得还。</p>
<p><em class="r">骞</em>身所至者<em class="r">大宛</em>、<em class="r">大月氏</em>、<em class="r">大夏</em>、<em class="r">康居</em>，而传闻其旁大国五六，具为天子言之。曰：</p>
<p><em class="r">大宛</em>在<em class="r">匈奴</em>西南，在<em class="r">汉</em>正西，去<em class="r">汉</em>可万里。其俗土著，耕田，田稻麦。有蒲陶酒。多善马，马汗血，其先天马子也。有城郭屋室。其属邑大小七十馀城，众可数十万。其兵弓矛骑射。其北则<em class="r">康居</em>，西则<em class="r">大月氏</em>，西南则<em class="r">大夏</em>，东北则<em class="r">乌孙</em>，东则<em class="r">扜&lt;imgalt=""class="kindle-cn-inline-character"src="Image00242.jpg"/&gt;</em>、<em class="r">于窴</em>。<em class="r">于窴</em>之西，则水皆西流，注<em class="r">西海</em>；其东水东流，注<em class="r">盐泽</em>。<em class="r">盐泽</em>潜行地下，其南则<em class="r">河</em>源出焉。多玉石，<em class="r">河</em>注中国。而<em class="r">楼兰</em>、<em class="r">姑师</em>邑有城郭，临<em class="r">盐泽</em>。<em class="r">盐泽</em>去<em class="r">长安</em>可五千里。<em class="r">匈奴</em>右方居<em class="r">盐泽</em>以东，至<em class="r">陇西</em>长城，南接<em class="r">羌</em>，鬲<em class="r">汉</em>道焉。</p>
<p><em class="r">乌孙</em>在<em class="r">大宛</em>东北可二千里，行国，随畜，与<em class="r">匈奴</em>同俗。控弦者数万，敢战。故服<em class="r">匈奴</em>，及盛，取其羁属，不肯往朝会焉。</p>
<p><em class="r">康居</em>在<em class="r">大宛</em>西北可二千里，行国，与<em class="r">月氏</em>大同俗。控弦者八九万人。与<em class="r">大宛</em>邻国。国小，南羁事<em class="r">月氏</em>，东羁事<em class="r">匈奴</em>。</p>
<p><em class="r">奄蔡</em>在<em class="r">康居</em>西北可二千里，行国，与<em class="r">康居</em>大同俗。控弦者十馀万。临大泽，无崖，盖乃<em class="r">北海</em>云。</p>
<p><em class="r">大月氏</em>在<em class="r">大宛</em>西可二三千里，居<em class="r">妫水</em>北。其南则<em class="r">大夏</em>，西则<em class="r">安息</em>，北则<em class="r">康居</em>。行国也，随畜移徙，与<em class="r">匈奴</em>同俗。控弦者可一二十万。故时强，轻<em class="r">匈奴</em>，及<em class="r">冒顿</em>立，攻破<em class="r">月氏</em>，至<em class="r">匈奴老上单于</em>，杀<em class="r">月氏王</em>，以其头为饮器。始<em class="r">月氏</em>居<em class="r">敦煌</em>、<em class="r">祁连</em>间，及为<em class="r">匈奴</em>所败，乃远去，过<em class="r">宛</em>，西击<em class="r">大夏</em>而臣之，遂都<em class="r">妫水</em>北，为王庭。其馀小众不能去者，保<em class="r">南山羌</em>，号<em class="r">小月氏</em>。</p>
<p><em class="r">安息</em>在<em class="r">大月氏</em>西可数千里。其俗土著，耕田，田稻麦，蒲陶酒。城邑如<em class="r">大宛</em>。其属小大数百城，地方数千里，最为大国。临<em class="r">妫水</em>，有市，民商贾用车及船，行旁国或数千里。以银为钱，钱如其王面，王死辄更钱，效王面焉。画革旁行以为书记。其西则<em class="r">条枝</em>，北有<em class="r">奄蔡</em>、<em class="r">黎轩</em>。</p>
<p><em class="r">条枝</em>在<em class="r">安息</em>西数千里，临<em class="r">西海</em>。暑湿。耕田，田稻。有大鸟，卵如瓮。人众甚多，往往有小君长，而<em class="r">安息</em>役属之，以为外国。国善眩。安息长老传闻<em class="r">条枝</em>有<em class="r">弱水</em>、<em class="r">西王母</em>，而未尝见。</p>
<p><em class="r">大夏</em>在<em class="r">大宛</em>西南二千馀里<em class="r">妫水</em>南。其俗土著，有城屋，与<em class="r">大宛</em>同俗。无大君长，往往城邑置小长。其兵弱，畏战。善贾市。及<em class="r">大月氏</em>西徙，攻败之，皆臣畜<em class="r">大夏</em>。<em class="r">大夏</em>民多，可百馀万。其都曰<em class="r">蓝市城</em>，有市贩贾诸物。其东南有<em class="r">身毒国</em>。</p>
<p><em class="r">骞</em>曰：“臣在<em class="r">大夏</em>时，见<em class="r">邛</em>竹杖、<em class="r">蜀</em>布。问曰：‘安得此？’<em class="r">大夏国</em>人曰：‘吾贾人往市之<em class="r">身毒</em>。<em class="r">身毒</em>在<em class="r">大夏</em>东南可数千里。其俗土著，大与<em class="r">大夏</em>同，而卑湿暑热云。其人民乘象以战。其国临大水焉。’以<em class="r">骞</em>度之，<em class="r">大夏</em>去<em class="r">汉</em>万二千里，居<em class="r">汉</em>西南。今<em class="r">身毒国</em>又居<em class="r">大夏</em>东南数千里，有<em class="r">蜀</em>物，此其去<em class="r">蜀</em>不远矣。今使<em class="r">大夏</em>，从<em class="r">羌</em>中，险，<em class="r">羌</em>人恶之；少北，则为<em class="r">匈奴</em>所得；从<em class="r">蜀</em>宜径，又无寇。”天子既闻<em class="r">大宛</em>及<em class="r">大夏</em>、<em class="r">安息</em>之属皆大国，多奇物，土著，颇与中国同业，而兵弱，贵<em class="r">汉</em>财物；其北有<em class="r">大月氏</em>、<em class="r">康居</em>之属，兵强，可以赂遗设利朝也。且诚得而以义属之，则广地万里，重九译，致殊俗，威德遍于四海。天子欣然，以<em class="r">骞</em>言为然，乃令<em class="r">骞</em>因<em class="r">蜀犍为</em>发间使，四道并出：出<em class="r">&lt;imgalt=""class="kindle-cn-inline-character"src="Image00243.jpg"/&gt;</em>，出<em class="r">冉</em>，出<em class="r">徙</em>，出<em class="r">邛</em>、<em class="r">僰</em>，皆各行一二千里。其北方闭<em class="r">氐</em>、<em class="r">筰</em>，南方闭<em class="r">巂</em>、<em class="r">昆明</em>。<em class="r">昆明</em>之属无君长，善寇盗，辄杀略<em class="r">汉</em>使，终莫得通。然闻其西可千馀里有乘象国，名曰<em class="r">滇越</em>，而<em class="r">蜀</em>贾奸出物者或至焉，于是<em class="r">汉</em>以求<em class="r">大夏</em>道始通<em class="r">滇国</em>。初，<em class="r">汉</em>欲通<em class="r">西南夷</em>，费多，道不通，罢之。及<em class="r">张骞</em>言可以通<em class="r">大夏</em>，乃复事<em class="r">西南夷</em>。</p>
<p><em class="r">骞</em>以校尉从大将军击<em class="r">匈奴</em>，知水草处，军得以不乏，乃封<em class="r">骞</em>为<em class="r">博望侯</em>。是岁<em class="r">元朔</em>六年也。其明年，<em class="r">骞</em>为卫尉，与<em class="r">李将军</em>俱出<em class="r">右北平</em>击<em class="r">匈奴</em>。<em class="r">匈奴</em>围<em class="r">李将军</em>，军失亡多；而<em class="r">骞</em>后期当斩，赎为庶人。是岁<em class="r">汉</em>遣骠骑破<em class="r">匈奴西域</em>数万人，至<em class="r">祁连山</em>。其明年，<em class="r">浑邪王</em>率其民降<em class="r">汉</em>，而<em class="r">金城</em>、<em class="r">河西</em>西并<em class="r">南山</em>至<em class="r">盐泽</em>空无<em class="r">匈奴</em>。<em class="r">匈奴</em>时有候者到，而希矣。其后二年，<em class="r">汉</em>击走单于幕北。</p>
<p>是后天子数问<em class="r">骞大夏</em>之属。<em class="r">骞</em>既失侯，因言曰：“臣居<em class="r">匈奴</em>中，闻<em class="r">乌孙王</em>号<em class="r">昆莫</em>，<em class="r">昆莫</em>之父，<em class="r">匈奴</em>西边小国也。<em class="r">匈奴</em>攻杀其父，而<em class="r">昆莫</em>生，弃于野。乌嗛肉蜚其上，狼往乳之。单于怪以为神，而收长之。及壮，使将兵，数有功，单于复以其父之民予<em class="r">昆莫</em>，令长守于<em class="r">西域</em>。<em class="r">昆莫</em>收养其民，攻旁小邑，控弦数万，习攻战。单于死，<em class="r">昆莫</em>乃率其众远徙，中立，不肯朝会<em class="r">匈奴</em>。<em class="r">匈奴</em>遣奇兵击，不胜，以为神而远之，因羁属之，不大攻。今单于新困于<em class="r">汉</em>，而故<em class="r">浑邪</em>地空无人。蛮夷俗贪<em class="r">汉</em>财物，今诚以此时而厚币赂<em class="r">乌孙</em>，招以益东，居故<em class="r">浑邪</em>之地，与<em class="r">汉</em>结昆弟，其势宜听，听则是断<em class="r">匈奴</em>右臂也。既连<em class="r">乌孙</em>，自其西<em class="r">大夏</em>之属皆可招来而为外臣。”天子以为然，拜<em class="r">骞</em>为中郎将，将三百人，马各二匹，牛羊以万数，赍金币帛直数千巨万，多持节副使，道可使，使遗之他旁国。</p>
<p><em class="r">骞</em>既至<em class="r">乌孙</em>，<em class="r">乌孙王昆莫</em>见<em class="r">汉</em>使如单于礼，<em class="r">骞</em>大惭，知蛮夷贪，乃曰：“天子致赐，王不拜则还赐。”<em class="r">昆莫</em>起拜赐，其他如故。<em class="r">骞</em>谕使指曰：“<em class="r">乌孙</em>能东居<em class="r">浑邪</em>地，则<em class="r">汉</em>遣翁主为<em class="r">昆莫</em>夫人。”<em class="r">乌孙</em>国分，王老，而远<em class="r">汉</em>，未知其大小，素服属<em class="r">匈奴</em>日久矣，且又近之，其大臣皆畏<em class="r">胡</em>，不欲移徙，王不能专制。<em class="r">骞</em>不得其要领。<em class="r">昆莫</em>有十馀子，其中子曰<em class="r">大禄</em>，强，善将众，将众别居万馀骑。<em class="r">大禄</em>兄为太子，太子有子曰<em class="r">岑娶</em>，而太子蚤死。临死谓其父<em class="r">昆莫</em>曰：“必以<em class="r">岑娶</em>为太子，无令他人代之。”<em class="r">昆莫</em>哀而许之，卒以<em class="r">岑娶</em>为太子。<em class="r">大禄</em>怒其不得代太子也，乃收其诸昆弟，将其众畔，谋攻<em class="r">岑娶</em>及<em class="r">昆莫</em>。<em class="r">昆莫</em>老，常恐<em class="r">大禄</em>杀<em class="r">岑娶</em>，予<em class="r">岑娶</em>万馀骑别居，而<em class="r">昆莫</em>有万馀骑自备，国众分为三，而其大总取羁属<em class="r">昆莫</em>，<em class="r">昆莫</em>亦以此不敢专约于<em class="r">骞</em>。</p>
<p><em class="r">骞</em>因分遣副使使<em class="r">大宛</em>、<em class="r">康居</em>、<em class="r">大月氏</em>、<em class="r">大夏</em>、<em class="r">安息</em>、<em class="r">身毒</em>、<em class="r">于窴</em>、<em class="r">扜&lt;imgalt=""class="kindle-cn-inline-character"src="Image00242.jpg"/&gt;</em>及诸旁国。<em class="r">乌孙</em>发导译送<em class="r">骞</em>还，<em class="r">骞</em>与<em class="r">乌孙</em>遣使数十人，马数十匹报谢，因令窥<em class="r">汉</em>，知其广大。</p>
<p><em class="r">骞</em>还到，拜为大行，列于九卿。岁馀，卒。</p>
<p><em class="r">乌孙</em>使既见<em class="r">汉</em>人众富厚，归报其国，其国乃益重<em class="r">汉</em>。其后岁馀，<em class="r">骞</em>所遣使通<em class="r">大夏</em>之属者皆颇与其人俱来，于是西北国始通于<em class="r">汉</em>矣。然<em class="r">张骞</em>凿空，其后使往者皆称<em class="r">博望侯</em>，以为质于外国，外国由此信之。</p>
<p>自<em class="r">博望侯骞</em>死后，<em class="r">匈奴</em>闻<em class="r">汉</em>通<em class="r">乌孙</em>，怒，欲击之。及<em class="r">汉</em>使<em class="r">乌孙</em>，若出其南，抵<em class="r">大宛</em>、<em class="r">大月氏</em>相属，<em class="r">乌孙</em>乃恐，使使献马，愿得尚<em class="r">汉</em>女翁主为昆弟。天子问群臣议计，皆曰“必先纳聘，然后乃遣女”。初，天子发书《易》，云“神马当从西北来”。得<em class="r">乌孙</em>马好，名曰“天马”。及得<em class="r">大宛</em>汗血马，益壮，更名<em class="r">乌孙</em>马曰“西极”，名<em class="r">大宛</em>马曰“天马”云。而<em class="r">汉</em>始筑<em class="r">令居</em>以西，初置<em class="r">酒泉郡</em>以通西北国。因益发使抵<em class="r">安息</em>、<em class="r">奄蔡</em>、<em class="r">黎轩</em>、<em class="r">条枝</em>、<em class="r">身毒国</em>。而天子好<em class="r">宛</em>马，使者相望于道。诸使外国一辈大者数百，少者百馀人，人所赍操大放<em class="r">博望侯</em>时。其后益习而衰少焉。<em class="r">汉</em>率一岁中使多者十馀，少者五六辈，远者八九岁，近者数岁而反。</p>
<p>是时<em class="r">汉</em>既灭<em class="r">越</em>，而<em class="r">蜀</em>、<em class="r">西南夷</em>皆震，请吏入朝。于是置<em class="r">益州</em>、<em class="r">越巂</em>、<em class="r">牂柯</em>、<em class="r">沈黎</em>、<em class="r">汶山郡</em>，欲地接以前通<em class="r">大夏</em>。乃遣使<em class="r">柏始昌</em>、<em class="r">吕越人</em>等岁十馀辈，出此初郡抵<em class="r">大夏</em>，皆复闭<em class="r">昆明</em>，为所杀，夺币财，终莫能通至<em class="r">大夏</em>焉。于是<em class="r">汉</em>发<em class="r">三辅</em>罪人，因<em class="r">巴蜀</em>士数万人，遣两将军<em class="r">郭昌</em>、<em class="r">卫广</em>等往击<em class="r">昆明</em>之遮<em class="r">汉</em>使者，斩首虏数万人而去。其后遣使，<em class="r">昆明</em>复为寇，竟莫能得通。而北道<em class="r">酒泉</em>抵<em class="r">大夏</em>，使者既多，而外国益厌<em class="r">汉</em>币，不贵其物。</p>
<p>自<em class="r">博望侯</em>开外国道以尊贵，其后从吏卒皆争上书言外国奇怪利害，求使。天子为其绝远，非人所乐往，听其言，予节，募吏民毋问所从来，为具备人众遣之，以广其道。来还不能毋侵盗币物，及使失指，天子为其习之，辄覆案致重罪，以激怒令赎，复求使。使端无穷，而轻犯法。其吏卒亦辄复盛推外国所有，言大者予节，言小者为副，故妄言无行之徒皆争效之。其使皆贫人子，私县官赍物，欲贱市以私其利外国。外国亦厌<em class="r">汉</em>使人人有言轻重，度<em class="r">汉</em>兵远不能至，而禁其食物以苦<em class="r">汉</em>使。<em class="r">汉</em>使乏绝积怨，至相攻击。而<em class="r">楼兰</em>、<em class="r">姑师</em>小国耳，当空道，攻劫<em class="r">汉</em>使<em class="r">王恢</em>等尤甚。而<em class="r">匈奴</em>奇兵时时遮击使西国者。使者争遍言外国灾害，皆有城邑，兵弱易击。于是天子以故遣<em class="r">从骠侯破奴</em>将属国骑及郡兵数万，至<em class="r">匈河水</em>，欲以击<em class="r">胡</em>，<em class="r">胡</em>皆去。其明年，击<em class="r">姑师</em>，<em class="r">破奴</em>与轻骑七百馀先至，虏<em class="r">楼兰王</em>，遂破<em class="r">姑师</em>。因举兵威以困<em class="r">乌孙</em>、<em class="r">大宛</em>之属。还，封<em class="r">破奴</em>为<em class="r">浞野侯</em>。<em class="r">王恢</em>数使，为<em class="r">楼兰</em>所苦，言天子，天子发兵令<em class="r">恢</em>佐<em class="r">破奴</em>击破之，封<em class="r">恢</em>为<em class="r">浩侯</em>。于是<em class="r">酒泉</em>列亭鄣至<em class="r">玉门</em>矣。</p>
<p><em class="r">乌孙</em>以千匹马聘<em class="r">汉</em>女，<em class="r">汉</em>遣宗室女<em class="r">江都</em>翁主往妻<em class="r">乌孙</em>，<em class="r">乌孙王昆莫</em>以为右夫人。<em class="r">匈奴</em>亦遣女妻<em class="r">昆莫</em>，<em class="r">昆莫</em>以为左夫人。<em class="r">昆莫</em>曰“我老”，乃令其孙<em class="r">岑娶</em>妻翁主。<em class="r">乌孙</em>多马，其富人至有四五千匹马。</p>
<p>初，<em class="r">汉</em>使至<em class="r">安息</em>，<em class="r">安息王</em>令将二万骑迎于东界。东界去王都数千里。行比至，过数十城，人民相属甚多。<em class="r">汉</em>使还，而后发使随<em class="r">汉</em>使来观<em class="r">汉</em>广大，以大鸟卵及<em class="r">黎轩</em>善眩人献于<em class="r">汉</em>。及<em class="r">宛</em>西小国<em class="r">&lt;imgalt=""class="kindle-cn-inline-character"src="Image00244.jpg"/&gt;潜</em>、<em class="r">大益</em>，<em class="r">宛</em>东<em class="r">姑师</em>、<em class="r">扜&lt;imgalt=""class="kindle-cn-inline-character"src="Image00242.jpg"/&gt;</em>、<em class="r">苏薤</em>之属，皆随<em class="r">汉</em>使献见天子。天子大悦。</p>
<p>而<em class="r">汉</em>使穷<em class="r">河</em>源，<em class="r">河</em>源出<em class="r">于窴</em>，其山多玉石，采来，天子案古图书，名<em class="r">河</em>所出山曰<em class="r">昆仑</em>云。</p>
<p>是时上方数巡狩海上，乃悉从外国客，大都多人则过之，散财帛以赏赐，厚具以饶给之，以览示<em class="r">汉</em>富厚焉。于是大觳抵，出奇戏诸怪物，多聚观者，行赏赐，酒池肉林，令外国客遍观各仓库府藏之积，见<em class="r">汉</em>之广大，倾骇之。及加其眩者之工，而觳抵奇戏岁增变，甚盛益兴，自此始。</p>
<p>西北外国使，更来更去。<em class="r">宛</em>以西，皆自以远，尚骄恣晏然，未可诎以礼羁縻而使也。自<em class="r">乌孙</em>以西至<em class="r">安息</em>，以近<em class="r">匈奴</em>，<em class="r">匈奴</em>困<em class="r">月氏</em>也，<em class="r">匈奴</em>使持单于一信，则国国传送食，不敢留苦；及至<em class="r">汉</em>使，非出币帛不得食，不市畜不得骑用。所以然者，远<em class="r">汉</em>，而<em class="r">汉</em>多财物，故必市乃得所欲，然以畏<em class="r">匈奴</em>于<em class="r">汉</em>使焉。<em class="r">宛</em>左右以蒲陶为酒，富人藏酒至万馀石，久者数十岁不败。俗嗜酒，马嗜苜蓿。<em class="r">汉</em>使取其实来，于是天子始种苜蓿、蒲陶肥饶地。及天马多，外国使来众，则离宫别观旁尽种蒲萄、苜蓿极望。自<em class="r">大宛</em>以西至<em class="r">安息</em>，国虽颇异言，然大同俗，相知言。其人皆深眼，多须髯，善市贾，争分铢。俗贵女子，女子所言而丈夫乃决正。其地皆无丝漆，不知铸钱器。及<em class="r">汉</em>使亡卒降，教铸作他兵器。得<em class="r">汉</em>黄白金，辄以为器，不用为币。</p>
<p>而<em class="r">汉</em>使者往既多，其少从率多进熟于天子，言曰：“<em class="r">宛</em>有善马在<em class="r">贰师城</em>，匿不肯与<em class="r">汉</em>使。”天子既好<em class="r">宛</em>马，闻之甘心，使壮士<em class="r">车令</em>等持千金及金马以请<em class="r">宛王贰师城</em>善马。<em class="r">宛国</em>饶<em class="r">汉</em>物，相与谋曰：“<em class="r">汉</em>去我远，而<em class="r">盐水</em>中数败，出其北有<em class="r">胡</em>寇，出其南乏水草。又且往往而绝邑，乏食者多。<em class="r">汉</em>使数百人为辈来，而常乏食，死者过半，是安能致大军乎？无奈我何。且<em class="r">贰师</em>马，<em class="r">宛</em>宝马也。”遂不肯予<em class="r">汉</em>使。<em class="r">汉</em>使怒，妄言，椎金马而去。<em class="r">宛</em>贵人怒曰：“<em class="r">汉</em>使至轻我！”遣<em class="r">汉</em>使去，令其东边<em class="r">郁成</em>遮攻杀<em class="r">汉</em>使，取其财物。于是天子大怒。诸尝使<em class="r">宛姚定汉</em>等言<em class="r">宛</em>兵弱，诚以<em class="r">汉</em>兵不过三千人，强弩射之，即尽虏破<em class="r">宛</em>矣。天子已尝使<em class="r">浞野侯</em>攻<em class="r">楼兰</em>，以七百骑先至，虏其王，以<em class="r">定汉</em>等言为然，而欲侯宠姬<em class="r">李氏</em>，拜<em class="r">李广利</em>为贰师将军，发属国六千骑，及郡国恶少年数万人，以往伐<em class="r">宛</em>。期至<em class="r">贰师城</em>取善马，故号“贰师将军”。<em class="r">赵始成</em>为军正，故<em class="r">浩侯王恢</em>使导军，而<em class="r">李哆</em>为校尉，制军事。是岁<em class="r">太初</em>元年也。而<em class="r">关东</em>蝗大起，蜚西至<em class="r">敦煌</em>。</p>
<p>贰师将军军既西过<em class="r">盐水</em>，当道小国恐，各坚城守，不肯给食。攻之不能下。下者得食，不下者数日则去。比至<em class="r">郁成</em>，士至者不过数千，皆饥罢。攻<em class="r">郁成</em>，<em class="r">郁成</em>大破之，所杀伤甚众。贰师将军与<em class="r">哆</em>、<em class="r">始成</em>等计：“至<em class="r">郁成</em>尚不能举，况至其王都乎？”引兵而还。往来二岁。还至<em class="r">敦煌</em>，士不过什一二。使使上书言：“道远多乏食；且士卒不患战，患饥。人少，不足以拔<em class="r">宛</em>。愿且罢兵，益发而复往。”天子闻之，大怒，而使使遮<em class="r">玉门</em>，曰军有敢入者辄斩之！贰师恐，因留<em class="r">敦煌</em>。</p>
<p>其夏，<em class="r">汉</em>亡<em class="r">浞野</em>之兵二万馀于<em class="r">匈奴</em>。公卿及议者皆愿罢击<em class="r">宛</em>军，专力攻<em class="r">胡</em>，天子已业诛<em class="r">宛</em>，<em class="r">宛</em>小国而不能下，则<em class="r">大夏</em>之属轻<em class="r">汉</em>，而<em class="r">宛</em>善马绝不来，<em class="r">乌孙</em>、<em class="r">仑头</em>易苦<em class="r">汉</em>使矣，为外国笑。乃案言伐<em class="r">宛</em>尤不便者<em class="r">邓光</em>等，赦囚徒材官，益发恶少年及边骑，岁馀而出<em class="r">敦煌</em>者六万人，负私从者不与。牛十万，马三万馀匹，驴骡橐它以万数。多赍粮，兵弩甚设，天下骚动，传相奉伐<em class="r">宛</em>，凡五十馀校尉。<em class="r">宛</em>王城中无井，皆汲城外流水，于是乃遣水工徙其城下水空以空其城。益发戍甲卒十八万<em class="r">酒泉</em>、<em class="r">张掖北</em>，置<em class="r">居延</em>、<em class="r">休屠</em>以卫<em class="r">酒泉</em>，而发天下七科適，及载糒给贰师。转车人徒相连属至<em class="r">敦煌</em>。而拜习马者二人为执驱校尉，备破<em class="r">宛</em>择取其善马云。</p>
<p>于是贰师后复行，兵多，而所至小国莫不迎，出食给军。至<em class="r">仑头</em>，<em class="r">仑头</em>不下，攻数日，屠之。自此而西，平行至<em class="r">宛城</em>，<em class="r">汉</em>兵到者三万人。<em class="r">宛</em>兵迎击<em class="r">汉</em>兵，<em class="r">汉</em>兵射败之，<em class="r">宛</em>走入葆乘其城。贰师兵欲行攻<em class="r">郁成</em>，恐留行而令宛益生诈，乃先至<em class="r">宛</em>，决其水源，移之，则<em class="r">宛</em>固已忧困。围其城，攻之四十馀日，其外城坏，虏<em class="r">宛</em>贵人勇将<em class="r">煎靡</em>。<em class="r">宛</em>大恐，走入中城。<em class="r">宛</em>贵人相与谋曰：“<em class="r">汉</em>所为攻<em class="r">宛</em>，以王<em class="r">毋寡</em>匿善马而杀<em class="r">汉</em>使。今杀王<em class="r">毋寡</em>而出善马，<em class="r">汉</em>兵宜解；即不解，乃力战而死，未晚也。”<em class="r">宛</em>贵人皆以为然，共杀其王<em class="r">毋寡</em>，持其头遣贵人使贰师，约曰：“<em class="r">汉</em>毋攻我。我尽出善马，恣所取，而给<em class="r">汉</em>军食。即不听，我尽杀善马，而<em class="r">康居</em>之救且至。至，我居内，<em class="r">康居</em>居外，与<em class="r">汉</em>军战。<em class="r">汉</em>军熟计之，何从？”是时<em class="r">康居</em>候视<em class="r">汉</em>兵，<em class="r">汉</em>兵尚盛，不敢进。贰师与<em class="r">赵始成</em>、<em class="r">李哆</em>等计：“闻<em class="r">宛</em>城中新得<em class="r">秦</em>人，知穿井，而其内食尚多。所为来，诛首恶者<em class="r">毋寡</em>。<em class="r">毋寡</em>头已至，如此而不许解兵，则坚守，而<em class="r">康居</em>候<em class="r">汉</em>罢而来救<em class="r">宛</em>，破<em class="r">汉</em>军必矣。”军吏皆以为然，许<em class="r">宛</em>之约。<em class="r">宛</em>乃出其善马，令<em class="r">汉</em>自择之，而多出食食给<em class="r">汉</em>军。<em class="r">汉</em>军取其善马数十匹，中马以下牡牝三千馀匹，而立<em class="r">宛</em>贵人之故待遇<em class="r">汉</em>使善者名<em class="r">昧蔡</em>以为<em class="r">宛</em>王，与盟而罢兵。终不得入中城。乃罢而引归。</p>
<p>初，贰师起<em class="r">敦煌</em>西，以为人多，道上国不能食，乃分为数军，从南北道。校尉<em class="r">王申生</em>、故鸿胪<em class="r">壶充国</em>等千馀人，别到<em class="r">郁成</em>。<em class="r">郁成</em>城守，不肯给食其军。<em class="r">王申生</em>去大军二百里，侦而轻之，责<em class="r">郁成</em>。<em class="r">郁成</em>食不肯出，窥知<em class="r">申生</em>军日少，晨用三千人攻，戮杀<em class="r">申生</em>等，军破，数人脱亡，走贰师。贰师令搜粟都尉<em class="r">上官桀</em>往攻破<em class="r">郁成</em>。<em class="r">郁成王</em>亡走<em class="r">康居</em>，<em class="r">桀</em>追至<em class="r">康居</em>。<em class="r">康居</em>闻<em class="r">汉</em>已破<em class="r">宛</em>，乃出<em class="r">郁成王</em>予<em class="r">桀</em>，<em class="r">桀</em>令四骑士缚守诣大将军。四人相谓曰：“_郁成王_<em class="r">汉国</em>所毒，今生将去，卒失大事。”欲杀，莫敢先击。<em class="r">上邽</em>骑士<em class="r">赵弟</em>最少，拔剑击之，斩<em class="r">郁成王</em>，赍头。<em class="r">弟</em>、<em class="r">桀</em>等逐及大将军。</p>
<p>初，贰师后行，天子使使告<em class="r">乌孙</em>，大发兵并力击<em class="r">宛</em>。<em class="r">乌孙</em>发二千骑往，持两端，不肯前。贰师将军之东，诸所过小国闻<em class="r">宛</em>破，皆使其子弟从军入献，见天子，因以为质焉。贰师之伐<em class="r">宛</em>也，而军正<em class="r">赵始成</em>力战，功最多；及<em class="r">上官桀</em>敢深入，<em class="r">李哆</em>为谋计，军入<em class="r">玉门</em>者万馀人，军马千馀匹。贰师后行，军非乏食，战死不能多，而将吏贪，多不爱士卒，侵牟之，以此物故众。天子为万里而伐<em class="r">宛</em>，不录过，封<em class="r">广利</em>为<em class="r">海西侯</em>。又封身斩<em class="r">郁成王</em>者骑士<em class="r">赵弟</em>为<em class="r">新畤侯</em>。军正<em class="r">赵始成</em>为光禄大夫，<em class="r">上官桀</em>为少府，<em class="r">李哆</em>为<em class="r">上党</em>太守。军官吏为九卿者三人，诸侯相、郡守、二千石者百馀人，千石以下千馀人。奋行者官过其望，以適过行者皆绌其劳。士卒赐直四万金。伐<em class="r">宛</em>再反，凡四岁而得罢焉。</p>
<p><em class="r">汉</em>已伐<em class="r">宛</em>，立<em class="r">昧蔡</em>为<em class="r">宛王</em>而去。岁馀，<em class="r">宛</em>贵人以为<em class="r">昧蔡</em>善谀，使我国遇屠，乃相与杀<em class="r">昧蔡</em>，立<em class="r">毋寡</em>昆弟曰<em class="r">蝉封</em>为<em class="r">宛王</em>，而遣其子入质于<em class="r">汉</em>。<em class="r">汉</em>因使使赂赐以镇抚之。</p>
<p>而<em class="r">汉</em>发使十馀辈至<em class="r">宛</em>西诸外国，求奇物，因风览以伐<em class="r">宛</em>之威德。而<em class="r">敦煌</em>置<em class="r">酒泉</em>都尉；西至<em class="r">盐水</em>，往往有亭。而<em class="r">仑头</em>有田卒数百人，因置使者护田积粟，以给使外国者。</p>
<p><em class="r">太史公</em>曰：《禹本纪》言“<em class="r">河</em>出<em class="r">昆仑</em>。<em class="r">昆仑</em>其高二千五百馀里，日月所相避隐为光明也。其上有<em class="r">醴泉</em>、<em class="r">瑶池</em>”。今自<em class="r">张骞</em>使<em class="r">大夏</em>之后也，穷<em class="r">河</em>源，恶睹本纪所谓<em class="r">昆仑</em>者乎？故言九州山川，《尚书》近之矣。至《禹本纪》、《山海经》所有怪物，余不敢言之也。</p>
		</div>
	</div>
</main>

</body>
</html>
