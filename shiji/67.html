<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷六十七仲尼弟子列传第七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷六十七仲尼弟子列传第七</h1>
		<div class="content">
			<p><em class="r">孔子</em>曰“受业身通者七十有七人”，皆异能之士也。德行：<em class="r">颜渊</em>，<em class="r">闵子骞</em>，<em class="r">冉伯牛</em>，<em class="r">仲弓</em>。政事：<em class="r">冉有</em>，<em class="r">季路</em>。言语：<em class="r">宰我</em>，<em class="r">子贡</em>。文学：<em class="r">子游</em>，<em class="r">子夏</em>。<em class="r">师</em>也辟，<em class="r">参</em>也鲁，<em class="r">柴</em>也愚，<em class="r">由</em>也喭，<em class="r">回</em>也屡空。<em class="r">赐</em>不受命而货殖焉，亿则屡中。</p>
<p><em class="r">孔子</em>之所严事：于<em class="r">周</em>则<em class="r">老子</em>；于<em class="r">卫</em>，<em class="r">蘧伯玉</em>；于<em class="r">齐</em>，<em class="r">晏平仲</em>；于<em class="r">楚</em>，<em class="r">老莱子</em>；于<em class="r">郑</em>，<em class="r">子产</em>；于<em class="r">鲁</em>，<em class="r">孟公绰</em>。数称<em class="r">臧文仲</em>、<em class="r">柳下惠</em>、<em class="r">铜鞮伯华</em>、<em class="r">介山子然</em>，<em class="r">孔子</em>皆后之，不并世。</p>
<p><em class="r">颜回</em>者，<em class="r">鲁</em>人也，字<em class="r">子渊</em>。少<em class="r">孔子</em>三十岁。</p>
<p><em class="r">颜渊</em>问仁，<em class="r">孔子</em>曰：“克己复礼，天下归仁焉。”</p>
<p><em class="r">孔子</em>曰：“贤哉<em class="r">回</em>也！一箪食，一瓢饮，在陋巷，人不堪其忧，<em class="r">回</em>也不改其乐。”“<em class="r">回</em>也如愚；退而省其私，亦足以发，<em class="r">回</em>也不愚。”“用之则行，舍之则藏，唯我与尔有是夫！”</p>
<p><em class="r">回</em>年二十九，发尽白，蚤死。<em class="r">孔子</em>哭之恸，曰：“自吾有<em class="r">回</em>，门人益亲。”<em class="r">鲁哀公</em>问：“弟子孰为好学？”<em class="r">孔子</em>对曰：“有<em class="r">颜回</em>者好学，不迁怒，不贰过。不幸短命死矣，今也则亡。”</p>
<p><em class="r">闵损</em>字<em class="r">子骞</em>。少<em class="r">孔子</em>十五岁。</p>
<p><em class="r">孔子</em>曰：“孝哉<em class="r">闵子骞</em>！人不间于其父母昆弟之言。”不仕大夫，不食污君之禄。“如有复我者，必在<em class="r">汶上</em>矣。”</p>
<p><em class="r">冉耕</em>字<em class="r">伯牛</em>。<em class="r">孔子</em>以为有德行。</p>
<p><em class="r">伯牛</em>有恶疾，<em class="r">孔子</em>往问之，自牖执其手，曰：“命也夫！斯人也而有斯疾，命也夫！”</p>
<p><em class="r">冉雍</em>字<em class="r">仲弓</em>。</p>
<p><em class="r">仲弓</em>问政，<em class="r">孔子</em>曰：“出门如见大宾，使民如承大祭。在邦无怨，在家无怨。”</p>
<p><em class="r">孔子</em>以<em class="r">仲弓</em>为有德行，曰：“<em class="r">雍</em>也可使南面。”</p>
<p><em class="r">仲弓</em>父，贱人。<em class="r">孔子</em>曰：“犁牛之子骍且角，虽欲勿用，山川其舍诸？”</p>
<p><em class="r">冉求</em>字<em class="r">子有</em>，少<em class="r">孔子</em>二十九岁。为<em class="r">季氏</em>宰。</p>
<p><em class="r">季康子</em>问<em class="r">孔子</em>曰：“<em class="r">冉求</em>仁乎？”曰：“千室之邑，百乘之家，<em class="r">求</em>也可使治其赋。仁则吾不知也。”复问：“<em class="r">子路</em>仁乎？”<em class="r">孔子</em>对曰：“如<em class="r">求</em>。”</p>
<p><em class="r">求</em>问曰：“闻斯行诸？”子曰：“行之。”<em class="r">子路</em>问：“闻斯行诸？”子曰：“有父兄在，如之何其闻斯行之！”<em class="r">子华</em>怪之，“敢问问同而答异？”<em class="r">孔子</em>曰：“<em class="r">求</em>也退，故进之。<em class="r">由</em>也兼人，故退之。”</p>
<p><em class="r">仲由</em>字<em class="r">子路</em>，<em class="r">卞</em>人也。少<em class="r">孔子</em>九岁。</p>
<p><em class="r">子路</em>性鄙，好勇力，志伉直，冠雄鸡，佩豭豚，陵暴<em class="r">孔子</em>。<em class="r">孔子</em>设礼稍诱<em class="r">子路</em>，<em class="r">子路</em>后儒服委质，因门人请为弟子。</p>
<p><em class="r">子路</em>问政，<em class="r">孔子</em>曰：“先之，劳之。”请益。曰“无倦。”</p>
<p><em class="r">子路</em>问：“君子尚勇乎？”<em class="r">孔子</em>曰：“义之为上。君子好勇而无义则乱，小人好勇而无义则盗。”</p>
<p><em class="r">子路</em>有闻，未之能行，唯恐有闻。</p>
<p><em class="r">孔子</em>曰：“片言可以折狱者，其<em class="r">由</em>也与！”“<em class="r">由</em>也好勇过我，无所取材。”“若<em class="r">由</em>也，不得其死然。”“衣敝缊袍与衣狐貉者立而不耻者，其<em class="r">由</em>也与！”“<em class="r">由</em>也升堂矣，未入于室也。”</p>
<p><em class="r">季康子</em>问：“<em class="r">仲由</em>仁乎？”<em class="r">孔子</em>曰：“千乘之国可使治其赋，不知其仁。”</p>
<p><em class="r">子路</em>喜从游，遇<em class="r">长沮</em>、<em class="r">桀溺</em>、<em class="r">荷&lt;imgalt=""class="kindle-cn-inline-character"src="Image00102.jpg"/&gt;丈人</em>。</p>
<p><em class="r">子路</em>为<em class="r">季氏</em>宰，<em class="r">季孙</em>问曰：“<em class="r">子路</em>可谓大臣与？”<em class="r">孔子</em>曰：“可谓具臣矣。”</p>
<p><em class="r">子路</em>为<em class="r">蒲</em>大夫，辞<em class="r">孔子</em>。<em class="r">孔子</em>曰：“<em class="r">蒲</em>多壮士，又难治。然吾语汝：恭以敬，可以执勇；宽以正，可以比众；恭正以静，可以报上。”</p>
<p>初，<em class="r">卫灵公</em>有宠姬曰<em class="r">南子</em>。<em class="r">灵公</em>太子<em class="r">蒉聩</em>得过<em class="r">南子</em>，惧诛出奔。及<em class="r">灵公</em>卒而夫人欲立<em class="r">公子郢</em>。<em class="r">郢</em>不肯，曰：“亡人太子之子<em class="r">辄</em>在。”于是<em class="r">卫</em>立<em class="r">辄</em>为君，是为<em class="r">出公</em>。<em class="r">出公</em>立十二年，其父<em class="r">蒉聩</em>居外，不得入。<em class="r">子路</em>为<em class="r">卫</em>大夫<em class="r">孔悝</em>之邑宰。<em class="r">蒉聩</em>乃与<em class="r">孔悝</em>作乱，谋入<em class="r">孔悝</em>家，遂与其徒袭攻<em class="r">出公</em>。<em class="r">出公</em>奔<em class="r">鲁</em>，而<em class="r">蒉聩</em>入立，是为<em class="r">庄公</em>。方<em class="r">孔悝</em>作乱，<em class="r">子路</em>在外，闻之而驰往。遇<em class="r">子羔</em>出<em class="r">卫</em>城门，谓<em class="r">子路</em>曰：“<em class="r">出公</em>去矣，而门已闭，子可还矣，毋空受其祸。”<em class="r">子路</em>曰：“食其食者不避其难。”<em class="r">子羔</em>卒去。有使者入城，城门开，<em class="r">子路</em>随而入。造<em class="r">蒉聩</em>，<em class="r">蒉聩</em>与<em class="r">孔悝</em>登台。<em class="r">子路</em>曰：“君焉用<em class="r">孔悝</em>？请得而杀之。”<em class="r">蒉聩</em>弗听。于是<em class="r">子路</em>欲燔台，<em class="r">蒉聩</em>惧，乃下<em class="r">石乞</em>、<em class="r">壶黡</em>攻<em class="r">子路</em>，击断<em class="r">子路</em>之缨。<em class="r">子路</em>曰：“君子死而冠不免。”遂结缨而死。</p>
<p><em class="r">孔子</em>闻<em class="r">卫</em>乱，曰：“嗟乎，<em class="r">由</em>死矣！”已而果死。故<em class="r">孔子</em>曰：“自吾得<em class="r">由</em>，恶言不闻于耳。”是时<em class="r">子贡</em>为鲁使于<em class="r">齐</em>。</p>
<p><em class="r">宰予</em>字<em class="r">子我</em>。利口辩辞。既受业，问：“三年之丧不已久乎？君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。”子曰：“于汝安乎？”曰：“安。”“汝安则为之。君子居丧，食旨不甘，闻乐不乐，故弗为也。”<em class="r">宰我</em>出，子曰：“<em class="r">予</em>之不仁也！子生三年然后免于父母之怀。夫三年之丧，天下之通义也。”</p>
<p><em class="r">宰予</em>昼寝。子曰：“朽木不可雕也，粪土之墙不可圬也。”</p>
<p><em class="r">宰我</em>问<em class="r">五帝</em>之德，子曰：“<em class="r">予</em>非其人也。”</p>
<p><em class="r">宰我</em>为<em class="r">临菑</em>大夫，与<em class="r">田常</em>作乱，以夷其族，<em class="r">孔子</em>耻之。</p>
<p><em class="r">端沐赐</em>，<em class="r">卫</em>人，字<em class="r">子贡</em>。少<em class="r">孔子</em>三十一岁。</p>
<p><em class="r">子贡</em>利口巧辞，<em class="r">孔子</em>常黜其辩。问曰：“汝与<em class="r">回</em>也孰愈？”对曰：“<em class="r">赐</em>也何敢望<em class="r">回</em>！<em class="r">回</em>也闻一以知十，<em class="r">赐</em>也闻一以知二。”</p>
<p><em class="r">子贡</em>既已受业，问曰：“<em class="r">赐</em>何人也？”<em class="r">孔子</em>曰：“汝器也。”曰：“何器也？”曰：“瑚琏也。”</p>
<p><em class="r">陈子禽</em>问<em class="r">子贡</em>曰：“<em class="r">仲尼</em>焉学？”<em class="r">子贡</em>曰：“<em class="r">文武</em>之道未坠于地，在人，贤者识其大者，不贤者识其小者，莫不有<em class="r">文武</em>之道。夫子焉不学，而亦何常师之有！”又问曰：“<em class="r">孔子</em>适是国必闻其政。求之与？抑与之与？”<em class="r">子贡</em>曰：“夫子温良恭俭让以得之。夫子之求之也，其诸异乎人之求之也。”</p>
<p><em class="r">子贡</em>问曰：“富而无骄，贫而无谄，何如？”<em class="r">孔子</em>曰：“可也；不如贫而乐道，富而好礼。”</p>
<p><em class="r">田常</em>欲作乱于<em class="r">齐</em>，惮<em class="r">高</em>、<em class="r">国</em>、<em class="r">鲍</em>、<em class="r">晏</em>，故移其兵欲以伐<em class="r">鲁</em>。<em class="r">孔子</em>闻之，谓门弟子曰：“夫<em class="r">鲁</em>，坟墓所处，父母之国。国危如此，二三子何为莫出？”<em class="r">子路</em>请出，<em class="r">孔子</em>止之。<em class="r">子张</em>、<em class="r">子石</em>请行，<em class="r">孔子</em>弗许。<em class="r">子贡</em>请行，<em class="r">孔子</em>许之，遂行。至<em class="r">齐</em>，说<em class="r">田常</em>曰：“君之伐<em class="r">鲁</em>过矣。夫<em class="r">鲁</em>，难伐之国，其城薄以卑，其地狭以泄，其君愚而不仁，大臣伪而无用，其士民又恶甲兵之事，此不可与战。君不如伐<em class="r">吴</em>。夫<em class="r">吴</em>，城高以厚，地广以深，甲坚以新，士选以饱，重器精兵尽在其中，又使明大夫守之，此易伐也。”<em class="r">田常</em>忿然作色曰：“子之所难，人之所易；子之所易，人之所难。而以教<em class="r">常</em>，何也？”<em class="r">子贡</em>曰：“臣闻之，忧在内者攻强，忧在外者攻弱。今君忧在内。吾闻君三封而三不成者，大臣有不听者也。今君破<em class="r">鲁</em>以广<em class="r">齐</em>，战胜以骄主，破国以尊臣，而君之功不与焉，则交日疏于主。是君上骄主心，下恣群臣，求以成大事，难矣。夫上骄则恣，臣骄则争，是君上与主有郤，下与大臣交争也。如此，则君之立于<em class="r">齐</em>危矣。故曰不如伐<em class="r">吴</em>。伐<em class="r">吴</em>不胜，民人外死，大臣内空，是君上无强臣之敌，下无民人之过，孤主制<em class="r">齐</em>者唯君也。”<em class="r">田常</em>曰：“善。虽然，吾兵业已加<em class="r">鲁</em>矣，去而之<em class="r">吴</em>，大臣疑我，奈何？”<em class="r">子贡</em>曰：“君按兵无伐，臣请往使<em class="r">吴王</em>，令之救<em class="r">鲁</em>而伐<em class="r">齐</em>，君因以兵迎之。”<em class="r">田常</em>许之，使<em class="r">子贡</em>南见<em class="r">吴王</em>。</p>
<p>说曰：“臣闻之，王者不绝世，霸者无强敌，千钧之重加铢两而移。今以万乘之<em class="r">齐</em>而私千乘之<em class="r">鲁</em>，与<em class="r">吴</em>争强，窃为王危之。且夫救<em class="r">鲁</em>，显名也；伐<em class="r">齐</em>，大利也。以抚<em class="r">泗上</em>诸侯，诛暴<em class="r">齐</em>以服强<em class="r">晋</em>，利莫大焉。名存亡<em class="r">鲁</em>，实困强<em class="r">齐</em>，智者不疑也。”<em class="r">吴王</em>曰：“善。虽然，吾尝与<em class="r">越</em>战，栖之<em class="r">会稽</em>。<em class="r">越王</em>苦身养士，有报我心。子待我伐<em class="r">越</em>而听子。”<em class="r">子贡</em>曰：“<em class="r">越</em>之劲不过<em class="r">鲁</em>，<em class="r">吴</em>之强不过<em class="r">齐</em>，王置<em class="r">齐</em>而伐<em class="r">越</em>，则<em class="r">齐</em>已平<em class="r">鲁</em>矣。且王方以存亡继绝为名，夫伐小<em class="r">越</em>而畏强<em class="r">齐</em>，非勇也。夫勇者不辟难，仁者不穷约，智者不失时，王者不绝世，以立其义。今存<em class="r">越</em>示诸侯以仁，救<em class="r">鲁</em>伐<em class="r">齐</em>，威加<em class="r">晋国</em>，诸侯必相率而朝<em class="r">吴</em>，霸业成矣。且王必恶<em class="r">越</em>，臣请东见<em class="r">越王</em>，令出兵以从，此实空<em class="r">越</em>，名从诸侯以伐也。”<em class="r">吴王</em>大说，乃使<em class="r">子贡</em>之<em class="r">越</em>。</p>
<p><em class="r">越王</em>除道郊迎，身御至舍而问曰：“此蛮夷之国，大夫何以俨然辱而临之？”<em class="r">子贡</em>曰：“今者吾说<em class="r">吴王</em>以救<em class="r">鲁</em>伐<em class="r">齐</em>，其志欲之而畏<em class="r">越</em>，曰‘待我伐<em class="r">越</em>乃可’。如此，破<em class="r">越</em>必矣。且夫无报人之志而令人疑之，拙也；有报人之志，使人知之，殆也；事未发而先闻，危也。三者举事之大患。”<em class="r">句践</em>顿首再拜曰：“孤尝不料力，乃与<em class="r">吴</em>战，困于<em class="r">会稽</em>，痛入于骨髓，日夜焦唇干舌，徒欲与<em class="r">吴王</em>接踵而死，孤之愿也。”遂问<em class="r">子贡</em>。<em class="r">子贡</em>曰：“<em class="r">吴王</em>为人猛暴，群臣不堪；国家敝以数战，士卒弗忍；百姓怨上，大臣内变；<em class="r">子胥</em>以谏死，<em class="r">太宰嚭</em>用事，顺君之过以安其私：是残国之治也。今王诚发士卒佐之以徼其志，重宝以说其心，卑辞以尊其礼，其伐<em class="r">齐</em>必也。彼战不胜，王之福矣。战胜，必以兵临<em class="r">晋</em>，臣请北见<em class="r">晋</em>君，令共攻之，弱<em class="r">吴</em>必矣。其锐兵尽于<em class="r">齐</em>，重甲困于<em class="r">晋</em>，而王制其敝，此灭<em class="r">吴</em>必矣。”<em class="r">越王</em>大说，许诺。送<em class="r">子贡</em>金百镒，剑一，良矛二。<em class="r">子贡</em>不受，遂行。</p>
<p>报<em class="r">吴王</em>曰：“臣敬以大王之言告<em class="r">越王</em>，<em class="r">越王</em>大恐，曰：‘孤不幸，少失先人，内不自量，抵罪于<em class="r">吴</em>，军败身辱，栖于<em class="r">会稽</em>，国为虚莽，赖大王之赐，使得奉俎豆而修祭祀，死不敢忘，何谋之敢虑！’”后五日，<em class="r">越</em>使<em class="r">大夫种</em>顿首言于<em class="r">吴王</em>曰：“<em class="r">东海</em>役臣孤<em class="r">句践</em>使者臣<em class="r">种</em>，敢修下吏问于左右。今窃闻大王将兴大义，诛强救弱，困暴<em class="r">齐</em>而抚<em class="r">周室</em>，请悉起境内士卒三千人，孤请自被坚执锐，以先受矢石。因<em class="r">越</em>贱臣<em class="r">种</em>奉先人藏器，甲二十领，&lt;imgalt=""class="kindle-cn-inline-character"src="Image00100.jpg"/&gt;屈卢之矛，步光之剑，以贺军吏。”<em class="r">吴王</em>大说，以告<em class="r">子贡</em>曰：“<em class="r">越王</em>欲身从寡人伐<em class="r">齐</em>，可乎？”<em class="r">子贡</em>曰：“不可。夫空人之国，悉人之众，又从其君，不义。君受其币，许其师，而辞其君。”<em class="r">吴王</em>许诺，乃谢<em class="r">越王</em>。于是<em class="r">吴王</em>乃遂发九郡兵伐<em class="r">齐</em>。</p>
<p><em class="r">子贡</em>因去之<em class="r">晋</em>，谓<em class="r">晋君</em>曰：“臣闻之，虑不先定不可以应卒，兵不先辨不可以胜敌。今夫<em class="r">齐</em>与<em class="r">吴</em>将战，彼战而不胜，<em class="r">越</em>乱之必矣；与<em class="r">齐</em>战而胜，必以其兵临<em class="r">晋</em>。”<em class="r">晋君</em>大恐，曰：“为之奈何？”<em class="r">子贡</em>曰：“修兵休卒以待之。”<em class="r">晋君</em>许诺。</p>
<p><em class="r">子贡</em>去而之<em class="r">鲁</em>。<em class="r">吴王</em>果与<em class="r">齐</em>人战于<em class="r">艾陵</em>，大破<em class="r">齐</em>师，获七将军之兵而不归，果以兵临<em class="r">晋</em>，与<em class="r">晋</em>人相遇<em class="r">黄池</em>之上。<em class="r">吴晋</em>争强。<em class="r">晋</em>人击之，大败<em class="r">吴</em>师。<em class="r">越王</em>闻之，涉江袭<em class="r">吴</em>，去城七里而军。<em class="r">吴王</em>闻之，去<em class="r">晋</em>而归，与<em class="r">越</em>战于<em class="r">五湖</em>。三战不胜，城门不守，<em class="r">越</em>遂围王宫，杀<em class="r">夫差</em>而戮其相。破<em class="r">吴</em>三年，东向而霸。</p>
<p>故<em class="r">子贡</em>一出，存<em class="r">鲁</em>，乱<em class="r">齐</em>，破<em class="r">吴</em>，强<em class="r">晋</em>而霸<em class="r">越</em>。<em class="r">子贡</em>一使，使势相破，十年之中，五国各有变。</p>
<p><em class="r">子贡</em>好废举，与时转货赀。喜扬人之美，不能匿人之过。常相<em class="r">鲁卫</em>，家累千金，卒终于<em class="r">齐</em>。</p>
<p><em class="r">言偃</em>，<em class="r">吴</em>人，字<em class="r">子游</em>。少<em class="r">孔子</em>四十五岁。</p>
<p><em class="r">子游</em>既已受业，为<em class="r">武城</em>宰。<em class="r">孔子</em>过，闻弦歌之声。<em class="r">孔子</em>莞尔而笑曰：“割鸡焉用牛刀？”<em class="r">子游</em>曰：“昔者<em class="r">偃</em>闻诸夫子曰，君子学道则爱人，小人学道则易使。”<em class="r">孔子</em>曰：“二三子，<em class="r">偃</em>之言是也。前言戏之耳。”<em class="r">孔子</em>以为<em class="r">子游</em>习于文学。</p>
<p><em class="r">卜商</em>字<em class="r">子夏</em>。少<em class="r">孔子</em>四十四岁。</p>
<p><em class="r">子夏</em>问：“‘巧笑倩兮，美目盼兮，素以为绚兮’，何谓也？”子曰：“绘事后素。”曰：“礼后乎？”<em class="r">孔子</em>曰：“<em class="r">商</em>始可与言《诗》已矣。”</p>
<p><em class="r">子贡</em>问：“<em class="r">师</em>与<em class="r">商</em>孰贤？”子曰：“<em class="r">师</em>也过，<em class="r">商</em>也不及。”“然则<em class="r">师</em>愈与？”曰：“过犹不及。”</p>
<p>子谓<em class="r">子夏</em>曰：“汝为君子儒，无为小人儒。”</p>
<p><em class="r">孔子</em>既没，<em class="r">子夏</em>居<em class="r">西河</em>教授，为<em class="r">魏文侯</em>师。其子死，哭之失明。</p>
<p><em class="r">颛孙师</em>，<em class="r">陈</em>人，字<em class="r">子张</em>。少<em class="r">孔子</em>四十八岁。</p>
<p><em class="r">子张</em>问干禄，<em class="r">孔子</em>曰：“多闻阙疑，慎言其馀，则寡尤；多见阙殆，慎行其馀，则寡悔。言寡尤，行寡悔，禄在其中矣。”</p>
<p>他日从在<em class="r">陈蔡</em>间，困，问行。<em class="r">孔子</em>曰：“言忠信，行笃敬，虽蛮貊之国，行也；言不忠信，行不笃敬，虽州里，行乎哉！立则见其参于前也，在舆则见其倚于衡，夫然后行。”<em class="r">子张</em>书诸绅。</p>
<p><em class="r">子张</em>问：“士何如斯可谓之达矣？”<em class="r">孔子</em>曰：“何哉，尔所谓达者？”<em class="r">子张</em>对曰：“在国必闻，在家必闻。”<em class="r">孔子</em>曰：“是闻也，非达也。夫达者，质直而好义，察言而观色，虑以下人，在国及家必达。夫闻也者，色取仁而行违，居之不疑，在国及家必闻。”</p>
<p><em class="r">曾参</em>，<em class="r">南武城</em>人，字<em class="r">子舆</em>。少<em class="r">孔子</em>四十六岁。</p>
<p><em class="r">孔子</em>以为能通孝道，故授之业。作《孝经》。死于<em class="r">鲁</em>。</p>
<p><em class="r">澹臺灭明</em>，<em class="r">武城</em>人，字<em class="r">子羽</em>。少<em class="r">孔子</em>三十九岁。</p>
<p>状貌甚恶。欲事<em class="r">孔子</em>，<em class="r">孔子</em>以为材薄。既已受业，退而修行，行不由径，非公事不见卿大夫。</p>
<p>南游至<em class="r">江</em>，从弟子三百人，设取予去就，名施乎诸侯。<em class="r">孔子</em>闻之，曰：“吾以言取人，失之<em class="r">宰予</em>；以貌取人，失之<em class="r">子羽</em>。”</p>
<p><em class="r">宓不齐</em>字<em class="r">子贱</em>。少<em class="r">孔子</em>三十岁。</p>
<p><em class="r">孔子</em>谓“<em class="r">子贱</em>君子哉！<em class="r">鲁</em>无君子，斯焉取斯？”</p>
<p><em class="r">子贱</em>为<em class="r">单父</em>宰，反命于<em class="r">孔子</em>，曰：“此国有贤<em class="r">不齐</em>者五人，教<em class="r">不齐</em>所以治者。”<em class="r">孔子</em>曰：“惜哉<em class="r">不齐</em>所治者小，所治者大则庶几矣。”</p>
<p><em class="r">原宪</em>字<em class="r">子思</em>。</p>
<p><em class="r">子思</em>问耻。<em class="r">孔子</em>曰：“国有道，谷。国无道，谷，耻也。”</p>
<p><em class="r">子思</em>曰：“克伐怨欲不行焉，可以为仁乎？”<em class="r">孔子</em>曰：“可以为难矣，仁则吾弗知也。”</p>
<p><em class="r">孔子</em>卒，<em class="r">原宪</em>遂亡在草泽中。<em class="r">子贡</em>相<em class="r">卫</em>，而结驷连骑，排藜藿入穷阎，过谢<em class="r">原宪</em>。<em class="r">宪</em>摄敝衣冠见<em class="r">子贡</em>。<em class="r">子贡</em>耻之，曰：“夫子岂病乎？”<em class="r">原宪</em>曰：“吾闻之，无财者谓之贫，学道而不能行者谓之病。若<em class="r">宪</em>，贫也，非病也。”<em class="r">子贡</em>惭，不怿而去，终身耻其言之过也。</p>
<p><em class="r">公冶长</em>，<em class="r">齐</em>人，字<em class="r">子长</em>。</p>
<p><em class="r">孔子</em>曰：“<em class="r">长</em>可妻也，虽在累绁之中，非其罪也。”以其子妻之。</p>
<p><em class="r">南宫括</em>字<em class="r">子容</em>。</p>
<p>问<em class="r">孔子</em>曰：“<em class="r">羿</em>善射，<em class="r">奡</em>荡舟，俱不得其死然；<em class="r">禹稷</em>躬稼而有天下？”<em class="r">孔子</em>弗答。<em class="r">容</em>出，<em class="r">孔子</em>曰：“君子哉若人！上德哉若人！”“国有道，不废；国无道，免于刑戮。”三复“白珪之玷”，以其兄之子妻之。</p>
<p><em class="r">公皙哀</em>字<em class="r">季次</em>。</p>
<p><em class="r">孔子</em>曰：“天下无行，多为家臣，仕于都；唯<em class="r">季次</em>未尝仕。”</p>
<p><em class="r">曾蒧</em>字<em class="r">皙</em>。</p>
<p>侍<em class="r">孔子</em>，<em class="r">孔子</em>曰：“言尔志。”<em class="r">蒧</em>曰：“春服既成，冠者五六人，童子六七人，浴乎<em class="r">沂</em>，风乎舞雩，咏而归。”<em class="r">孔子</em>喟尔叹曰：“吾与<em class="r">蒧</em>也！”</p>
<p><em class="r">颜无繇</em>字<em class="r">路</em>。<em class="r">路</em>者，<em class="r">颜回</em>父，父子尝各异时事<em class="r">孔子</em>。</p>
<p><em class="r">颜回</em>死，<em class="r">颜路</em>贫，请<em class="r">孔子</em>车以葬。<em class="r">孔子</em>曰：“材不材，亦各言其子也。<em class="r">鲤</em>也死，有棺而无椁，吾不徒行以为之椁，以吾从大夫之后，不可以徒行。”</p>
<p><em class="r">商瞿</em>，<em class="r">鲁</em>人，字<em class="r">子木</em>。少<em class="r">孔子</em>二十九岁。</p>
<p><em class="r">孔子</em>传《易》于<em class="r">瞿</em>，<em class="r">瞿</em>传<em class="r">楚</em>人&lt;imgalt=""class="kindle-cn-inline-character"src="Image00103.jpg"/&gt;<em class="r">臂子弘</em>，<em class="r">弘</em>传<em class="r">江东</em>人<em class="r">矫子庸疵</em>，<em class="r">疵</em>传<em class="r">燕</em>人<em class="r">周子家竖</em>，<em class="r">竖</em>传<em class="r">淳于</em>人<em class="r">光子乘羽</em>，<em class="r">羽</em>传<em class="r">齐</em>人<em class="r">田子庄何</em>，<em class="r">何</em>传<em class="r">东武</em>人<em class="r">王子中同</em>，<em class="r">同</em>传<em class="r">菑川</em>人<em class="r">杨何</em>。<em class="r">何元朔</em>中以治《易》为<em class="r">汉</em>中大夫。</p>
<p><em class="r">高柴</em>字<em class="r">子羔</em>。少<em class="r">孔子</em>三十岁。</p>
<p><em class="r">子羔</em>长不盈五尺，受业<em class="r">孔子</em>，<em class="r">孔子</em>以为愚。</p>
<p><em class="r">子路</em>使<em class="r">子羔</em>为<em class="r">费郈</em>宰，<em class="r">孔子</em>曰：“贼夫人之子！”<em class="r">子路</em>曰：“有民人焉，有社稷焉，何必读书然后为学！”<em class="r">孔子</em>曰：“是故恶夫佞者。”</p>
<p><em class="r">漆彫开</em>字<em class="r">子开</em>。</p>
<p><em class="r">孔子</em>使<em class="r">开</em>仕，对曰：“吾斯之未能信。”<em class="r">孔子</em>说。</p>
<p><em class="r">公伯缭</em>字<em class="r">子周</em>。</p>
<p><em class="r">周</em>愬<em class="r">子路</em>于<em class="r">季孙</em>，<em class="r">子服景伯</em>以告<em class="r">孔子</em>，曰：“夫子固有惑志，<em class="r">缭</em>也吾力犹能肆诸市朝。”<em class="r">孔子</em>曰：“道之将行，命也；道之将废，命也。<em class="r">公伯缭</em>其如命何！”</p>
<p><em class="r">司马耕</em>字<em class="r">子牛</em>。</p>
<p><em class="r">牛</em>多言而躁。问仁于<em class="r">孔子</em>，<em class="r">孔子</em>曰：“仁者其言也讱。”曰：“其言也讱，斯可谓之仁乎？”子曰：“为之难，言之得无讱乎！”</p>
<p>问君子，子曰：“君子不忧不惧。”曰：“不忧不惧，斯可谓之君子乎？”子曰：“内省不疚，夫何忧何惧！”</p>
<p><em class="r">樊须</em>字<em class="r">子迟</em>。少<em class="r">孔子</em>三十六岁。</p>
<p><em class="r">樊迟</em>请学稼，<em class="r">孔子</em>曰：“吾不如老农。”请学圃，曰：“吾不如老圃。”<em class="r">樊迟</em>出，<em class="r">孔子</em>曰：“小人哉<em class="r">樊须</em>也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼！”</p>
<p><em class="r">樊迟</em>问仁，子曰：“爱人。”问智，曰：“知人。”</p>
<p><em class="r">有若</em>少<em class="r">孔子</em>四十三岁。<em class="r">有若</em>曰：“礼之用，和为贵，先王之道斯为美。小大由之，有所不行；知和而和，不以礼节之，亦不可行也。”“信近于义，言可复也；恭近于礼，远耻辱也；因不失其亲，亦可宗也。”</p>
<p><em class="r">孔子</em>既没，弟子思慕，<em class="r">有若</em>状似<em class="r">孔子</em>，弟子相与共立为师，师之如夫子时也。他日，弟子进问曰：“昔夫子当行，使弟子持雨具，已而果雨。弟子问曰：‘夫子何以知之？’夫子曰：‘《诗》不云乎？“月离于<em class="r">毕</em>，俾滂沱矣。”昨暮月不宿<em class="r">毕</em>乎？’他日，月宿<em class="r">毕</em>，竟不雨。<em class="r">商瞿</em>年长无子，其母为取室。<em class="r">孔子</em>使之<em class="r">齐</em>，<em class="r">瞿</em>母请之。<em class="r">孔子</em>曰：‘无忧，<em class="r">瞿</em>年四十后当有五丈夫子。’已而果然。敢问夫子何以知此？”<em class="r">有若</em>默然无以应。弟子起曰：“<em class="r">有子</em>避之，此非子之座也！”</p>
<p><em class="r">公西赤</em>字<em class="r">子华</em>。少<em class="r">孔子</em>四十二岁。</p>
<p><em class="r">子华</em>使于<em class="r">齐</em>，<em class="r">冉有</em>为其母请粟。<em class="r">孔子</em>曰：“与之釜。”请益，曰：“与之庾。”<em class="r">冉子</em>与之粟五秉。<em class="r">孔子</em>曰：“<em class="r">赤</em>之适<em class="r">齐</em>也，乘肥马，衣轻裘。吾闻君子周急不继富。”</p>
<p><em class="r">巫马施</em>字<em class="r">子旗</em>。少<em class="r">孔子</em>三十岁。</p>
<p><em class="r">陈司败</em>问<em class="r">孔子</em>曰：“<em class="r">鲁昭公</em>知礼乎？”<em class="r">孔子</em>曰：“知礼。”退而揖<em class="r">巫马旗</em>曰：“吾闻君子不党，君子亦党乎？<em class="r">鲁</em>君娶<em class="r">吴</em>女为夫人，命之为<em class="r">孟子</em>。<em class="r">孟子</em>姓<em class="r">姬</em>，讳称同姓，故谓之<em class="r">孟子</em>。<em class="r">鲁</em>君而知礼，孰不知礼！”<em class="r">施</em>以告<em class="r">孔子</em>，<em class="r">孔子</em>曰：“<em class="r">丘</em>也幸，苟有过，人必知之。臣不可言君亲之恶，为讳者，礼也。”</p>
<p><em class="r">梁鳣</em>字<em class="r">叔鱼</em>。少<em class="r">孔子</em>二十九岁。</p>
<p><em class="r">颜幸</em>字<em class="r">子柳</em>。少<em class="r">孔子</em>四十六岁。</p>
<p><em class="r">冉孺</em>字<em class="r">子鲁</em>。少<em class="r">孔子</em>五十岁。</p>
<p><em class="r">曹恤</em>字<em class="r">子循</em>。少<em class="r">孔子</em>五十岁。</p>
<p><em class="r">伯虔</em>字<em class="r">子析</em>。少<em class="r">孔子</em>五十岁。</p>
<p><em class="r">公孙龙</em>字<em class="r">子石</em>。少<em class="r">孔子</em>五十三岁。</p>
<p>自<em class="r">子石</em>已右三十五人，显有年名及受业，闻见于书传。其四十有二人，无年及不见书传者纪于左：</p>
<p><em class="r">冉季</em>字<em class="r">子产</em>。</p>
<p><em class="r">公祖句兹</em>字<em class="r">子之</em>。</p>
<p><em class="r">秦祖</em>字<em class="r">子南</em>。</p>
<p><em class="r">漆雕哆</em>字<em class="r">子敛</em>。</p>
<p><em class="r">颜高</em>字<em class="r">子骄</em>。</p>
<p><em class="r">漆雕徒父</em>。</p>
<p><em class="r">壤驷赤</em>字<em class="r">子徒</em>。</p>
<p><em class="r">商泽</em>。</p>
<p><em class="r">石作蜀</em>字<em class="r">子明</em>。</p>
<p><em class="r">任不齐</em>字<em class="r">选</em>。</p>
<p><em class="r">公良孺</em>字<em class="r">子正</em>。</p>
<p><em class="r">后处</em>字<em class="r">子里</em>。</p>
<p><em class="r">秦冉</em>字<em class="r">开</em>。</p>
<p><em class="r">公夏首</em>字<em class="r">乘</em>。</p>
<p><em class="r">奚容箴</em>字<em class="r">子皙</em>。</p>
<p><em class="r">公肩定</em>字<em class="r">子中</em>。</p>
<p><em class="r">颜祖</em>字<em class="r">襄</em>。</p>
<p><em class="r">鄡单</em>字<em class="r">子家</em>。</p>
<p><em class="r">句井疆</em>。</p>
<p><em class="r">罕父黑</em>字<em class="r">子索</em>。</p>
<p><em class="r">秦商</em>字<em class="r">子丕</em>。</p>
<p><em class="r">申党</em>字<em class="r">周</em>。</p>
<p><em class="r">颜之仆</em>字<em class="r">叔</em>。</p>
<p><em class="r">荣旂</em>字<em class="r">子祈</em>。</p>
<p><em class="r">县成</em>字<em class="r">子祺</em>。</p>
<p><em class="r">左人郢</em>字<em class="r">行</em>。</p>
<p><em class="r">燕伋</em>字<em class="r">思</em>。</p>
<p><em class="r">郑国</em>字<em class="r">子徒</em>。</p>
<p><em class="r">秦非</em>字<em class="r">子之</em>。</p>
<p><em class="r">施之常</em>字<em class="r">子恒</em>。</p>
<p><em class="r">颜哙</em>字<em class="r">子声</em>。</p>
<p><em class="r">步叔乘</em>字<em class="r">子车</em>。</p>
<p><em class="r">原亢</em>字<em class="r">籍</em>。</p>
<p><em class="r">乐欬</em>字<em class="r">子声</em>。</p>
<p><em class="r">廉絜</em>字<em class="r">庸</em>。</p>
<p><em class="r">叔仲会</em>字<em class="r">子期</em>。</p>
<p><em class="r">颜何</em>字<em class="r">冉</em>。</p>
<p><em class="r">狄黑</em>字<em class="r">皙</em>。</p>
<p><em class="r">邦巽</em>字<em class="r">子敛</em>。</p>
<p><em class="r">孔忠</em>。</p>
<p><em class="r">公西舆如</em>字<em class="r">子上</em>。</p>
<p><em class="r">公西葴</em>字<em class="r">子上</em>。</p>
<p><em class="r">太史公</em>曰：学者多称七十子之徒，誉者或过其实，毁者或损其真，钧之未睹厥容貌，则论言弟子籍，出<em class="r">孔氏</em>古文近是。余以弟子名姓文字悉取《论语》，弟子问并次为篇，疑者阙焉。</p>
		</div>
	</div>
</main>

</body>
</html>
