<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷七十五孟尝君列传第十五</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷七十五孟尝君列传第十五</h1>
		<div class="content">
			<p>孟尝君名文，姓田氏。文之父曰<em class="r">靖郭君田婴</em>。<em class="r">田婴</em>者，<em class="r">齐威王</em>少子而齐宣王庶弟也。田婴自威王时任职用事，与<em class="r">成侯邹忌</em>及<em class="r">田忌</em>将而救<em class="r">韩</em>伐魏。成侯与田忌争宠，成侯卖<em class="r">田忌</em>。<em class="r">田忌</em>惧，袭<em class="r">齐</em>之边邑，不胜，亡走。会威王卒，宣王立，知成侯卖<em class="r">田忌</em>，乃复召<em class="r">田忌</em>以为将。<em class="r">宣王</em>二年，<em class="r">田忌</em>与<em class="r">孙</em>膑、田婴俱伐魏，败之马陵，虏<em class="r">魏太子申</em>而杀<em class="r">魏</em>将<em class="r">庞涓</em>。<em class="r">宣王</em>七年，<em class="r">田婴</em>使于韩、魏，韩、魏服于齐。<em class="r">婴</em>与<em class="r">韩昭侯</em>、<em class="r">魏惠王</em>会<em class="r">齐宣王东阿</em>南，盟而去。明年，复与梁惠王会甄。是岁，<em class="r">梁惠王</em>卒。<em class="r">宣王</em>九年，<em class="r">田婴</em>相<em class="r">齐</em>。<em class="r">齐宣王</em>与<em class="r">魏襄王</em>会<em class="r">徐州</em>而相王也。<em class="r">楚威王</em>闻之，怒<em class="r">田婴</em>。明年，<em class="r">楚</em>伐败<em class="r">齐</em>师于<em class="r">徐</em>州，而使人逐田婴。田婴使<em class="r">张丑</em>说<em class="r">楚威王</em>，<em class="r">威王</em>乃止。<em class="r">田婴</em>相<em class="r">齐</em>十一年，宣王卒，湣王即位。即位三年，而封<em class="r">田婴</em>于<em class="r">薛</em>。</p>
<p>初，<em class="r">田婴</em>有子四十馀人，其贱妾有子名<em class="r">文</em>，<em class="r">文</em>以五月五日生。<em class="r">婴</em>告其母曰：“勿举也。”其母窃举生之。及长，其母因兄弟而见其子<em class="r">文</em>于<em class="r">田婴</em>。<em class="r">田婴</em>怒其母曰：“吾令若去此子，而敢生之，何也？”<em class="r">文</em>顿首，因曰：“君所以不举五月子者，何故？”婴曰：“五月子者，长与户齐，将不利其父母。”<em class="r">文</em>曰：“人生受命于天乎？将受命于户邪？”<em class="r">婴</em>默然。<em class="r">文</em>曰：“必受命于天，君何忧焉。必受命于户，则可高其户耳，谁能至者！”<em class="r">婴</em>曰：“子休矣。”</p>
<p>久之，<em class="r">文</em>承间问其父<em class="r">婴</em>曰：“子之子为何？”曰：“为孙。”“孙之孙为何？”曰：“为玄孙。”“玄孙之孙为何？”曰：“不能知也。”<em class="r">文</em>曰：“君用事相<em class="r">齐</em>，至今三王矣，<em class="r">齐</em>不加广而君私家富累万金，门下不见一贤者。<em class="r">文</em>闻将门必有将，相门必有相。今君后宫蹈绮縠而士不得裋褐，仆妾馀粱肉而士不厌糟糠。今君又尚厚积馀藏，欲以遗所不知何人，而忘公家之事日损，<em class="r">文</em>窃怪之。”于是<em class="r">婴</em>乃礼<em class="r">文</em>，使主家待宾客。宾客日进，名声闻于诸侯。诸侯皆使人请薛公<em class="r">田婴</em>以<em class="r">文</em>为太子，<em class="r">婴</em>许之。<em class="r">婴</em>卒，谥为<em class="r">靖郭君</em>。而<em class="r">文</em>果代立于薛，是为<em class="r">孟尝君</em>。</p>
<p><em class="r">孟尝君</em>在<em class="r">薛</em>，招致诸侯宾客及亡人有罪者，皆归<em class="r">孟尝君</em>。<em class="r">孟尝君</em>舍业厚遇之，以故倾天下之士。食客数千人，无贵贱一与<em class="r">文</em>等。<em class="r">孟尝君</em>待客坐语，而屏风后常有侍史，主记君所与客语，问亲戚居处。客去，<em class="r">孟尝君</em>已使使存问，献遗其亲戚。<em class="r">孟尝君</em>曾待客夜食，有一人蔽火光。客怒，以饭不等，辍食辞去。<em class="r">孟尝君</em>起，自持其饭比之。客惭，自刭。士以此多归<em class="r">孟尝君</em>。<em class="r">孟尝君</em>客无所择，皆善遇之，人人各自以为<em class="r">孟尝君</em>亲己。</p>
<p><em class="r">秦昭王</em>闻其贤，乃先使<em class="r">泾阳君</em>为质于<em class="r">齐</em>，以求见<em class="r">孟尝君</em>。<em class="r">孟尝君</em>将入<em class="r">秦</em>，宾客莫欲其行，谏，不听。<em class="r">苏代</em>谓曰：“今旦<em class="r">代</em>从外来，见木禺人与土禺人相与语。木禺人曰：‘天雨，子将败矣。’土禺人曰：‘我生于土，败则归土。今天雨，流子而行，未知所止息也。’今<em class="r">秦</em>，虎狼之国也，而君欲往，如有不得还，君得无为土禺人所笑乎？”<em class="r">孟尝君</em>乃止。</p>
<p><em class="r">齐湣王</em>二十五年，复卒使<em class="r">孟尝君</em>入<em class="r">秦</em>，<em class="r">昭王</em>即以<em class="r">孟尝君</em>为<em class="r">秦</em>相。人或说<em class="r">秦昭王</em>曰：“<em class="r">孟尝君</em>贤，而又<em class="r">齐</em>族也，今相<em class="r">秦</em>，必先<em class="r">齐</em>而后<em class="r">秦</em>，<em class="r">秦</em>其危矣。”于是<em class="r">秦昭王</em>乃止。囚<em class="r">孟尝君</em>，谋欲杀之。<em class="r">孟尝君</em>使人抵<em class="r">昭王</em>幸姬求解。幸姬曰：“妾愿得君狐白裘。”此时<em class="r">孟尝君</em>有一狐白裘，直千金，天下无双，入<em class="r">秦</em>献之<em class="r">昭王</em>，更无他裘。<em class="r">孟尝君</em>患之，遍问客，莫能对。最下坐有能为狗盗者，曰：“臣能得狐白裘。”乃夜为狗，以入<em class="r">秦</em>宫臧中，取所献狐白裘至，以献<em class="r">秦王</em>幸姬。幸姬为言<em class="r">昭王</em>，<em class="r">昭王</em>释<em class="r">孟尝君</em>。<em class="r">孟尝君</em>得出，即驰去，更封传，变名姓以出关。夜半至<em class="r">函谷关</em>。<em class="r">秦昭王</em>后悔出<em class="r">孟尝君</em>，求之已去，即使人驰传逐之。<em class="r">孟尝君</em>至关，关法鸡鸣而出客，<em class="r">孟尝君</em>恐追至，客之居下坐者有能为鸡鸣，而鸡齐鸣，遂发传出。出如食顷，<em class="r">秦</em>追果至关，已后<em class="r">孟尝君</em>出，乃还。始<em class="r">孟尝君</em>列此二人于宾客，宾客尽羞之，及<em class="r">孟尝君</em>有<em class="r">秦</em>难，卒此二人拔之。自是之后，客皆服。</p>
<p><em class="r">孟尝君</em>过<em class="r">赵</em>，<em class="r">赵平原君</em>客之。<em class="r">赵</em>人闻<em class="r">孟尝君</em>贤，出观之，皆笑曰：“始以<em class="r">薛公</em>为魁然也，今视之，乃眇小丈夫耳。”<em class="r">孟尝君</em>闻之，怒。客与俱者下，斫击杀数百人，遂灭一县以去。</p>
<p><em class="r">齐湣王</em>不自得，以其遣<em class="r">孟尝君</em>。<em class="r">孟尝君</em>至，则以为<em class="r">齐</em>相，任政。</p>
<p><em class="r">孟尝君</em>怨<em class="r">秦</em>，将以<em class="r">齐</em>为<em class="r">韩</em>、<em class="r">魏</em>攻<em class="r">楚</em>，因与<em class="r">韩</em>、<em class="r">魏</em>攻<em class="r">秦</em>，而借兵食于<em class="r">西周</em>。<em class="r">苏代</em>为<em class="r">西周</em>谓曰：“君以<em class="r">齐</em>为<em class="r">韩</em>、<em class="r">魏</em>攻<em class="r">楚</em>九年，取<em class="r">宛</em>、<em class="r">叶</em>以北以强<em class="r">韩</em>、<em class="r">魏</em>，今复攻<em class="r">秦</em>以益之。<em class="r">韩</em>、<em class="r">魏</em>南无<em class="r">楚</em>忧，西无<em class="r">秦</em>患，则<em class="r">齐</em>危矣。<em class="r">韩</em>、<em class="r">魏</em>必轻<em class="r">齐</em>畏<em class="r">秦</em>，臣为君危之。君不如令敝邑深合于<em class="r">秦</em>，而君无攻，又无借兵食。君临<em class="r">函谷</em>而无攻，令敝邑以君之情谓<em class="r">秦昭王</em>曰‘<em class="r">薛公</em>必不破<em class="r">秦</em>以强<em class="r">韩</em>、<em class="r">魏</em>。其攻<em class="r">秦</em>也，欲王之令<em class="r">楚王</em>割东国以与<em class="r">齐</em>，而<em class="r">秦</em>出<em class="r">楚怀王</em>以为和’。君令敝邑以此惠<em class="r">秦</em>，<em class="r">秦</em>得无破而以东国自免也，<em class="r">秦</em>必欲之。<em class="r">楚王</em>得出，必德<em class="r">齐</em>。<em class="r">齐</em>得东国益强，而<em class="r">薛</em>世世无患矣。<em class="r">秦</em>不大弱，而处<em class="r">三晋</em>之西，<em class="r">三晋</em>必重<em class="r">齐</em>。”<em class="r">薛公</em>曰：“善。”因令<em class="r">韩</em>、<em class="r">魏</em>贺<em class="r">秦</em>，使三国无攻，而不借兵食于<em class="r">西周</em>矣。是时，<em class="r">楚怀王</em>入<em class="r">秦</em>，<em class="r">秦</em>留之，故欲必出之。<em class="r">秦</em>不果出<em class="r">楚怀王</em>。</p>
<p><em class="r">孟尝君</em>相<em class="r">齐</em>，其舍人<em class="r">魏子</em>为<em class="r">孟尝君</em>收邑入，三反而不致一入。<em class="r">孟尝君</em>问之，对曰：“有贤者，窃假与之，以故不致入。”<em class="r">孟尝君</em>怒而退<em class="r">魏子</em>。居数年，人或毁<em class="r">孟尝君</em>于<em class="r">齐湣王</em>曰：“<em class="r">孟尝君</em>将为乱。”及<em class="r">田甲</em>劫<em class="r">湣王</em>，<em class="r">湣王</em>意疑<em class="r">孟尝君</em>，<em class="r">孟尝君</em>乃奔。<em class="r">魏子</em>所与粟贤者闻之，乃上书言<em class="r">孟尝君</em>不作乱，请以身为盟，遂自刭宫门以明<em class="r">孟尝君</em>。<em class="r">湣王</em>乃惊，而踪迹验问，<em class="r">孟尝君</em>果无反谋，乃复召<em class="r">孟尝君</em>。<em class="r">孟尝君</em>因谢病，归老于<em class="r">薛</em>。<em class="r">湣王</em>许之。</p>
<p>其后，<em class="r">秦</em>亡将<em class="r">吕礼</em>相<em class="r">齐</em>，欲困<em class="r">苏代</em>。<em class="r">代</em>乃谓<em class="r">孟尝君</em>曰：“<em class="r">周最</em>于<em class="r">齐</em>，至厚也，而<em class="r">齐王</em>逐之，而听<em class="r">亲弗</em>相<em class="r">吕礼</em>者，欲取<em class="r">秦</em>也。<em class="r">齐</em>、<em class="r">秦</em>合，则<em class="r">亲弗</em>与<em class="r">吕礼</em>重矣。有用，<em class="r">齐</em>、<em class="r">秦</em>必轻君。君不如急北兵，趋<em class="r">赵</em>以和<em class="r">秦</em>、<em class="r">魏</em>，收<em class="r">周最</em>以厚行，且反<em class="r">齐王</em>之信，又禁天下之变。<em class="r">齐</em>无<em class="r">秦</em>，则天下集<em class="r">齐</em>，<em class="r">亲弗</em>必走，则<em class="r">齐王</em>孰与为其国也！”于是<em class="r">孟尝君</em>从其计，而<em class="r">吕礼</em>嫉害于<em class="r">孟尝君</em>。</p>
<p><em class="r">孟尝君</em>惧，乃遗<em class="r">秦</em>相<em class="r">穰侯魏冉</em>书曰：“吾闻<em class="r">秦</em>欲以<em class="r">吕礼</em>收<em class="r">齐</em>，<em class="r">齐</em>，天下之强国也，子必轻矣。<em class="r">齐秦</em>相取以临<em class="r">三晋</em>，<em class="r">吕礼</em>必并相矣，是子通<em class="r">齐</em>以重<em class="r">吕礼</em>也。若<em class="r">齐</em>免于天下之兵，其雠子必深矣。子不如劝<em class="r">秦王</em>伐<em class="r">齐</em>。<em class="r">齐</em>破，吾请以所得封子。<em class="r">齐</em>破，<em class="r">秦</em>畏<em class="r">晋</em>之强，<em class="r">秦</em>必重子以取<em class="r">晋</em>。<em class="r">晋国</em>敝于<em class="r">齐</em>而畏<em class="r">秦</em>，<em class="r">晋</em>必重子以取<em class="r">秦</em>。是子破<em class="r">齐</em>以为功，挟<em class="r">晋</em>以为重；是子破<em class="r">齐</em>定封，<em class="r">秦</em>、<em class="r">晋</em>交重子。若<em class="r">齐</em>不破，<em class="r">吕礼</em>复用，子必大穷。”于是<em class="r">穰侯</em>言于<em class="r">秦昭王</em>伐<em class="r">齐</em>，而<em class="r">吕礼</em>亡。</p>
<p>后<em class="r">齐湣王</em>灭<em class="r">宋</em>，益骄，欲去<em class="r">孟尝君</em>。<em class="r">孟尝君</em>恐，乃如<em class="r">魏</em>。<em class="r">魏昭王</em>以为相，西合于<em class="r">秦</em>、<em class="r">赵</em>，与<em class="r">燕</em>共伐破<em class="r">齐</em>。<em class="r">齐湣王</em>亡在<em class="r">莒</em>，遂死焉。<em class="r">齐襄王</em>立，而<em class="r">孟尝君</em>中立于诸侯，无所属。<em class="r">齐襄王</em>新立，畏<em class="r">孟尝君</em>，与连和，复亲<em class="r">薛公</em>。<em class="r">文</em>卒，谥为<em class="r">孟尝君</em>。诸子争立，而<em class="r">齐魏</em>共灭<em class="r">薛</em>。<em class="r">孟尝</em>绝嗣无后也。</p>
<p>初，<em class="r">冯跷</em>闻<em class="r">孟尝君</em>好客，蹑跷而见之。<em class="r">孟尝君</em>曰：“先生远辱，何以教<em class="r">文</em>也？”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“闻君好士，以贫身归于君。”<em class="r">孟尝君</em>置传舍十日，<em class="r">孟尝君</em>问传舍长曰：“客何所为？”答曰：“<em class="r">冯先生</em>甚贫，犹有一剑耳，又蒯缑。弹其剑而歌曰‘长铗归来乎，食无鱼’。”<em class="r">孟尝君</em>迁之幸舍，食有鱼矣。五日，又问传舍长。答曰：“客复弹剑而歌曰‘长铗归来乎，出无舆’。”<em class="r">孟尝君</em>迁之代舍，出入乘舆车矣。五日，<em class="r">孟尝君</em>复问传舍长。舍长答曰：“先生又尝弹剑而歌曰‘长铗归来乎，无以为家’。”<em class="r">孟尝君</em>不悦。</p>
<p>居期年，<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>无所言。<em class="r">孟尝君</em>时相<em class="r">齐</em>，封万户于<em class="r">薛</em>。其食客三千人，邑入不足以奉客，使人出钱于<em class="r">薛</em>。岁馀不入，贷钱者多不能与其息，客奉将不给。<em class="r">孟尝君</em>忧之，问左右：“何人可使收债于<em class="r">薛</em>者？”传舍长曰：“代舍客<em class="r">冯公</em>形容状貌甚辩，长者，无他伎能，宜可令收债。”<em class="r">孟尝君</em>乃进<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>而请之曰：“宾客不知<em class="r">文</em>不肖，幸临<em class="r">文</em>者三千馀人，邑入不足以奉宾客，故出息钱于<em class="r">薛</em>。<em class="r">薛</em>岁不入，民颇不与其息。今客食恐不给，愿先生责之。”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“诺。”辞行，至<em class="r">薛</em>，召取<em class="r">孟尝君</em>钱者皆会，得息钱十万。乃多酿酒，买肥牛，召诸取钱者，能与息者皆来，不能与息者亦来，皆持取钱之券书合之。齐为会，日杀牛置酒。酒酣，乃持券如前合之，能与息者，与为期；贫不能与息者，取其券而烧之。曰：“<em class="r">孟尝君</em>所以贷钱者，为民之无者以为本业也；所以求息者，为无以奉客也。今富给者以要期，贫穷者燔券书以捐之。诸君强饮食。有君如此，岂可负哉！”坐者皆起，再拜。</p>
<p><em class="r">孟尝君</em>闻<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>烧券书，怒而使使召<em class="r">&lt;imgalt=""class="kindle-cn-inline-character"src="Image00109.jpg"/&gt;</em>。<em class="r">&lt;imgalt=""class="kindle-cn-inline-character"src="Image00109.jpg"/&gt;</em>至，<em class="r">孟尝君</em>曰：“<em class="r">文</em>食客三千人，故贷钱于<em class="r">薛</em>。<em class="r">文</em>奉邑少，而民尚多不以时与其息，客食恐不足，故请先生收责之。闻先生得钱，即以多具牛酒而烧券书，何？”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“然。不多具牛酒即不能毕会，无以知其有馀不足。有馀者，为要期。不足者，虽守而责之十年，息愈多，急，即以逃亡自捐之。若急，终无以偿，上则为君好利不爱士民，下则有离上抵负之名，非所以厉士民彰君声也。焚无用虚债之券，捐不可得之虚计，令<em class="r">薛</em>民亲君而彰君之善声也，君有何疑焉！”<em class="r">孟尝君</em>乃拊手而谢之。</p>
<p><em class="r">齐王</em>惑于<em class="r">秦</em>、<em class="r">楚</em>之毁，以为<em class="r">孟尝君</em>名高其主而擅<em class="r">齐国</em>之权，遂废<em class="r">孟尝君</em>。诸客见<em class="r">孟尝君</em>废，皆去。<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“借臣车一乘可以入<em class="r">秦</em>者，必令君重于国而奉邑益广，可乎？”<em class="r">孟尝君</em>乃约车币而遣之。<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>乃西说<em class="r">秦王</em>曰：“天下之游士凭轼结靷西入<em class="r">秦</em>者，无不欲强<em class="r">秦</em>而弱<em class="r">齐</em>；凭轼结靷东入<em class="r">齐</em>者，无不欲强<em class="r">齐</em>而弱<em class="r">秦</em>。此雄雌之国也，势不两立为雄，雄者得天下矣。”<em class="r">秦王</em>跽而问之曰：“何以使<em class="r">秦</em>无为雌而可？”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“王亦知<em class="r">齐</em>之废<em class="r">孟尝君</em>乎？”<em class="r">秦王</em>曰：“闻之。”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“使<em class="r">齐</em>重于天下者，<em class="r">孟尝君</em>也。今<em class="r">齐王</em>以毁废之，其心怨，必背<em class="r">齐</em>；背<em class="r">齐</em>入<em class="r">秦</em>，则<em class="r">齐国</em>之情，人事之诚，尽委之<em class="r">秦</em>，<em class="r">齐</em>地可得也，岂直为雄也！君急使使载币阴迎<em class="r">孟尝君</em>，不可失时也。如有<em class="r">齐</em>觉悟，复用<em class="r">孟尝君</em>，则雌雄之所在未可知也。”<em class="r">秦王</em>大悦，乃遣车十乘黄金百镒以迎<em class="r">孟尝君</em>。<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>辞以先行，至<em class="r">齐</em>，说<em class="r">齐王</em>曰：“天下之游士凭轼结靷东入<em class="r">齐</em>者，无不欲强<em class="r">齐</em>而弱<em class="r">秦</em>者；凭轼结靷西入<em class="r">秦</em>者，无不欲强<em class="r">秦</em>而弱<em class="r">齐</em>者。夫<em class="r">秦齐</em>雄雌之国，<em class="r">秦</em>强则<em class="r">齐</em>弱矣，此势不两雄。今臣窃闻<em class="r">秦</em>遣使车十乘载黄金百镒以迎<em class="r">孟尝君</em>。<em class="r">孟尝君</em>不西则已，西入相<em class="r">秦</em>则天下归之，<em class="r">秦</em>为雄而<em class="r">齐</em>为雌，雌则<em class="r">临淄</em>、<em class="r">即墨</em>危矣。王何不先<em class="r">秦</em>使之未到，复<em class="r">孟尝君</em>，而益与之邑以谢之？<em class="r">孟尝君</em>必喜而受之。<em class="r">秦</em>虽强国，岂可以请人相而迎之哉！折<em class="r">秦</em>之谋，而绝其霸强之略。”<em class="r">齐王</em>曰：“善。”乃使人至境候<em class="r">秦</em>使。<em class="r">秦</em>使车适入<em class="r">齐</em>境，使还驰告之，王召<em class="r">孟尝君</em>而复其相位，而与其故邑之地，又益以千户。<em class="r">秦</em>之使者闻<em class="r">孟尝君</em>复相<em class="r">齐</em>，还车而去矣。</p>
<p>自<em class="r">齐王</em>毁废<em class="r">孟尝君</em>，诸客皆去。后召而复之，<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>迎之。未到，<em class="r">孟尝君</em>太息叹曰：“<em class="r">文</em>常好客，遇客无所敢失，食客三千有馀人，先生所知也。客见<em class="r">文</em>一日废，皆背<em class="r">文</em>而去，莫顾<em class="r">文</em>者。今赖先生得复其位，客亦有何面目复见<em class="r">文</em>乎？如复见<em class="r">文</em>者，必唾其面而大辱之。”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>结辔下拜。<em class="r">孟尝君</em>下车接之，曰：“先生为客谢乎？”<em class="r">冯&lt;imgalt=""class="kindle-cn-inline-character"src="Image00109.jpg"/&gt;</em>曰：“非为客谢也，为君之言失。夫物有必至，事有固然，君知之乎？”<em class="r">孟尝君</em>曰：“愚不知所谓也。”曰：“生者必有死，物之必至也；富贵多士，贫贱寡友，事之固然也。君独不见夫趣市朝者乎？明旦，侧肩争门而入；日暮之后，过市朝者掉臂而不顾。非好朝而恶暮，所期物忘其中。今君失位，宾客皆去，不足以怨士而徒绝宾客之路。愿君遇客如故。”<em class="r">孟尝君</em>再拜曰：“敬从命矣。闻先生之言，敢不奉教焉。”</p>
<p><em class="r">太史公</em>曰：吾尝过<em class="r">薛</em>，其俗闾里率多暴桀子弟，与<em class="r">邹</em>、<em class="r">鲁</em>殊。问其故，曰：“<em class="r">孟尝君</em>招致天下任侠，奸人入<em class="r">薛</em>中盖六万馀家矣。”世之传<em class="r">孟尝君</em>好客自喜，名不虚矣。</p>
		</div>
	</div>
</main>

</body>
</html>
