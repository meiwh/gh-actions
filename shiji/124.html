<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百二十四游侠列传第六十四</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百二十四游侠列传第六十四</h1>
		<div class="content">
			<p><em class="r">韩子</em>曰：“儒以文乱法，而侠以武犯禁。”二者皆讥，而学士多称于世云。至如以术取宰相卿大夫，辅翼其世主，功名俱著于春秋，固无可言者。及若<em class="r">季次</em>、<em class="r">原宪</em>，闾巷人也，读书怀独行君子之德，义不苟合当世，当世亦笑之。故<em class="r">季次</em>、<em class="r">原宪</em>终身空室蓬户，褐衣疏食不厌。死而已四百馀年，而弟子志之不倦。今游侠，其行虽不轨于正义，然其言必信，其行必果，已诺必诚，不爱其躯，赴士之厄困，既已存亡死生矣，而不矜其能，羞伐其德，盖亦有足多者焉。</p>
<p>且缓急，人之所时有也。<em class="r">太史公</em>曰：昔者<em class="r">虞舜</em>窘于井廪，<em class="r">伊尹</em>负于鼎俎，<em class="r">傅说</em>匿于<em class="r">傅险</em>，<em class="r">吕尚</em>困于<em class="r">棘津</em>，<em class="r">夷吾</em>桎梏，<em class="r">百里</em>饭牛，<em class="r">仲尼</em>畏<em class="r">匡</em>，菜色<em class="r">陈</em>、<em class="r">蔡</em>。此皆学士所谓有道仁人也，犹然遭此灾，况以中材而涉乱世之末流乎？其遇害何可胜道哉！</p>
<p>鄙人有言曰：“何知仁义，已飨其利者为有德。”故<em class="r">伯夷</em>丑<em class="r">周</em>，饿死<em class="r">首阳山</em>，而<em class="r">文武</em>不以其故贬王；<em class="r">跖</em>、<em class="r">&lt;imgalt=""class="kindle-cn-inline-character"src="Image00245.jpg"/&gt;</em>暴戾，其徒诵义无穷。由此观之，“窃钩者诛，窃国者侯，侯之门仁义存”，非虚言也。</p>
<p>今拘学或抱咫尺之义，久孤于世，岂若卑论侪俗，与世沈浮而取荣名哉！而布衣之徒，设取予然诺，千里诵义，为死不顾世，此亦有所长，非苟而已也。故士穷窘而得委命，此岂非人之所谓贤豪间者邪？诚使乡曲之侠，予<em class="r">季次</em>、<em class="r">原宪</em>比权量力，效功于当世，不同日而论矣。要以功见言信，侠客之义又曷可少哉！</p>
<p>古布衣之侠，靡得而闻已。近世<em class="r">延陵</em>、<em class="r">孟尝</em>、<em class="r">春申</em>、<em class="r">平原</em>、<em class="r">信陵</em>之徒，皆因王者亲属，藉于有土卿相之富厚，招天下贤者，显名诸侯，不可谓不贤者矣。比如顺风而呼，声非加疾，其势激也。至如闾巷之侠，修行砥名，声施于天下，莫不称贤，是为难耳。然<em class="r">儒</em>、<em class="r">墨</em>皆排摈不载。自<em class="r">秦</em>以前，匹夫之侠，湮灭不见，余甚恨之。以余所闻，<em class="r">汉</em>兴有<em class="r">朱家</em>、<em class="r">田仲</em>、<em class="r">王公</em>、<em class="r">剧孟</em>、<em class="r">郭解</em>之徒，虽时扞当世之文罔，然其私义廉洁退让，有足称者。名不虚立，士不虚附。至如朋党宗强比周，设财役贫，豪暴侵凌孤弱，恣欲自快，游侠亦丑之。余悲世俗不察其意，而猥以<em class="r">朱家</em>、<em class="r">郭解</em>等令与暴豪之徒同类而共笑之也。</p>
<p><em class="r">鲁朱家</em>者，与<em class="r">高祖</em>同时。<em class="r">鲁</em>人皆以<em class="r">儒</em>教，而<em class="r">朱家</em>用侠闻。所藏活豪士以百数，其馀庸人不可胜言。然终不伐其能，歆其德，诸所尝施，唯恐见之。振人不赡，先从贫贱始。家无馀财，衣不完采，食不重味，乘不过年牛。专趋人之急，甚己之私。既阴脱<em class="r">季布将军</em>之厄，及<em class="r">布</em>尊贵，终身不见也。自关以东，莫不延颈愿交焉。</p>
<p><em class="r">楚田仲</em>以侠闻，喜剑，父事<em class="r">朱家</em>，自以为行弗及。<em class="r">田仲</em>已死，而<em class="r">雒阳</em>有<em class="r">剧孟</em>。<em class="r">周</em>人以商贾为资，而<em class="r">剧孟</em>以任侠显诸侯。<em class="r">吴楚</em>反时，<em class="r">条侯</em>为太尉，乘传车将至<em class="r">河南</em>，得<em class="r">剧孟</em>，喜曰：“<em class="r">吴楚</em>举大事而不求<em class="r">孟</em>，吾知其无能为已矣。”天下骚动，宰相得之若得一敌国云。<em class="r">剧孟</em>行大类<em class="r">朱家</em>，而好博，多少年之戏。然<em class="r">剧孟</em>母死，自远方送丧盖千乘。及<em class="r">剧孟</em>死，家无馀十金之财。而<em class="r">符离</em>人<em class="r">王孟</em>亦以侠称<em class="r">江淮</em>之间。</p>
<p>是时<em class="r">济南&lt;imgalt=""class="kindle-cn-inline-character"src="Image00240.jpg"/&gt;氏</em>、<em class="r">陈周庸</em>亦以豪闻，<em class="r">景帝</em>闻之，使使尽诛此属。其后<em class="r">代</em>诸<em class="r">白</em>、<em class="r">梁韩无辟</em>、<em class="r">阳翟薛兄</em>、<em class="r">陕韩孺</em>纷纷复出焉。</p>
<p><em class="r">郭解</em>，<em class="r">轵</em>人也，字<em class="r">翁伯</em>，善相人者<em class="r">许负</em>外孙也。<em class="r">解</em>父以任侠，<em class="r">孝文</em>时诛死。<em class="r">解</em>为人短小精悍，不饮酒。少时阴贼，慨不快意，身所杀甚众。以躯借交报仇，藏命作奸剽攻，休乃铸钱掘冢，固不可胜数。适有天幸，窘急常得脱，若遇赦。及<em class="r">解</em>年长，更折节为俭，以德报怨，厚施而薄望。然其自喜为侠益甚。既已振人之命，不矜其功，其阴贼著于心，卒发于睚眦如故云。而少年慕其行，亦辄为报仇，不使知也。<em class="r">解</em>姊子负<em class="r">解</em>之势，与人饮，使之嚼。非其任，强必灌之。人怒，拔刀刺杀<em class="r">解</em>姊子，亡去。<em class="r">解</em>姊怒曰：“以<em class="r">翁伯</em>之义，人杀吾子，贼不得。”弃其尸于道，弗葬，欲以辱<em class="r">解</em>。<em class="r">解</em>使人微知贼处。贼窘自归，具以实告<em class="r">解</em>。<em class="r">解</em>曰：“公杀之固当，吾儿不直。”遂去其贼，罪其姊子，乃收而葬之。诸公闻之，皆多<em class="r">解</em>之义，益附焉。</p>
<p><em class="r">解</em>出入，人皆避之。有一人独箕倨视之，<em class="r">解</em>遣人问其名姓。客欲杀之。<em class="r">解</em>曰：“居邑屋至不见敬，是吾德不修也，彼何罪！”乃阴属尉史曰：“是人，吾所急也，至践更时脱之。”每至践更，数过，吏弗求。怪之，问其故，乃<em class="r">解</em>使脱之。箕踞者乃肉袒谢罪。少年闻之，愈益慕<em class="r">解</em>之行。</p>
<p><em class="r">雒阳</em>人有相仇者，邑中贤豪居间者以十数，终不听。客乃见<em class="r">郭解</em>。<em class="r">解</em>夜见仇家，仇家曲听<em class="r">解</em>。<em class="r">解</em>乃谓仇家曰：“吾闻<em class="r">雒阳</em>诸公在此间，多不听者。今子幸而听<em class="r">解</em>，<em class="r">解</em>奈何乃从他县夺人邑中贤大夫权乎！”乃夜去，不使人知，曰：“且无用，待我去，令<em class="r">雒阳</em>豪居其间，乃听之。”</p>
<p><em class="r">解</em>执恭敬，不敢乘车入其县廷。之旁郡国，为人请求事，事可出，出之；不可者，各厌其意，然后乃敢尝酒食。诸公以故严重之，争为用。邑中少年及旁近县贤豪，夜半过门常十馀车，请得<em class="r">解</em>客舍养之。</p>
<p>及徙豪富<em class="r">茂陵</em>也，<em class="r">解</em>家贫，不中訾，吏恐，不敢不徙。<em class="r">卫将军</em>为言：“<em class="r">郭解</em>家贫不中徙。”上曰：“布衣权至使将军为言，此其家不贫。”<em class="r">解</em>家遂徙。诸公送者出千馀万。<em class="r">轵</em>人<em class="r">杨季主子</em>为县掾，举徙<em class="r">解</em>。<em class="r">解</em>兄子断<em class="r">杨掾</em>头。由此<em class="r">杨氏</em>与<em class="r">郭氏</em>为仇。</p>
<p><em class="r">解</em>入关，<em class="r">关中贤</em>豪知与不知，闻其声，争交欢<em class="r">解</em>。<em class="r">解</em>为人短小，不饮酒，出未尝有骑。已又杀<em class="r">杨季主</em>。<em class="r">杨季主</em>家上书，人又杀之阙下。上闻，乃下吏捕<em class="r">解</em>。<em class="r">解</em>亡，置其母家室<em class="r">夏阳</em>，身至<em class="r">临晋</em>。<em class="r">临晋籍少公</em>素不知<em class="r">解</em>，<em class="r">解</em>冒，因求出关。<em class="r">籍少公</em>已出<em class="r">解</em>，<em class="r">解</em>转入<em class="r">太原</em>，所过辄告主人家。吏逐之，迹至<em class="r">籍少公</em>。<em class="r">少公</em>自杀，口绝。久之，乃得<em class="r">解</em>。穷治所犯，为<em class="r">解</em>所杀，皆在赦前。<em class="r">轵</em>有儒生侍使者坐，客誉<em class="r">郭解</em>，生曰：“<em class="r">郭解</em>专以奸犯公法，何谓贤！”<em class="r">解</em>客闻，杀此生，断其舌。吏以此责<em class="r">解</em>，<em class="r">解</em>实不知杀者。杀者亦竟绝，莫知为谁。吏奏<em class="r">解</em>无罪。御史大夫<em class="r">公孙弘</em>议曰：“<em class="r">解</em>布衣为任侠行权，以睚眦杀人，<em class="r">解</em>虽弗知，此罪甚于<em class="r">解</em>杀之。当大逆无道。”遂族<em class="r">郭解翁伯</em>。</p>
<p>自是之后，为侠者极众，敖而无足数者。然<em class="r">关中长安樊仲子</em>，<em class="r">槐里赵王孙</em>，<em class="r">长陵高公子</em>，<em class="r">西河郭公仲</em>，<em class="r">太原卤公孺</em>，<em class="r">临淮兒长卿</em>，<em class="r">东阳田君孺</em>，虽为侠而逡逡有退让君子之风。至若北道<em class="r">姚氏</em>，西道诸<em class="r">杜</em>，南道<em class="r">仇景</em>，东道<em class="r">赵他</em>、<em class="r">羽公子</em>，<em class="r">南阳赵调</em>之徒，此<em class="r">盗跖</em>居民间者耳，曷足道哉！此乃乡者<em class="r">朱家</em>之羞也。</p>
<p><em class="r">太史公</em>曰：吾视<em class="r">郭解</em>，状貌不及中人，言语不足采者。然天下无贤与不肖，知与不知，皆慕其声，言侠者皆引以为名。谚曰：“人貌荣名，岂有既乎！”於戏，惜哉！</p>
		</div>
	</div>
</main>

</body>
</html>
