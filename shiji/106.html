<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百六吴王濞列传第四十六</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百六吴王濞列传第四十六</h1>
		<div class="content">
			<p><em class="r">吴王濞</em>者，<em class="r">高帝</em>兄<em class="r">刘仲</em>之子也。<em class="r">高帝</em>已定天下七年，立<em class="r">刘仲</em>为<em class="r">代王</em>。而<em class="r">匈奴</em>攻<em class="r">代</em>，<em class="r">刘仲</em>不能坚守，弃国亡，间行走<em class="r">雒阳</em>，自归天子。天子为骨肉故，不忍致法，废以为<em class="r">郃阳侯</em>。<em class="r">高帝</em>十一年秋，<em class="r">淮南王英布</em>反，东并<em class="r">荆</em>地，劫其国兵，西度<em class="r">淮</em>，击<em class="r">楚</em>，<em class="r">高帝</em>自将往诛之。<em class="r">刘仲</em>子<em class="r">沛侯濞</em>年二十，有气力，以骑将从破<em class="r">布</em>军<em class="r">蕲</em>西<em class="r">会甀</em>，<em class="r">布</em>走。<em class="r">荆王刘贾</em>为<em class="r">布</em>所杀，无后。上患<em class="r">吴</em>、<em class="r">会稽</em>轻悍，无壮王以填之，诸子少，乃立<em class="r">濞</em>于<em class="r">沛</em>为<em class="r">吴王</em>，王三郡五十三城。已拜受印，<em class="r">高帝</em>召<em class="r">濞</em>相之，谓曰：“若状有反相。”心独悔，业已拜，因拊其背，告曰：“<em class="r">汉</em>后五十年东南有乱者，岂若邪？然天下同姓为一家也，慎无反！”<em class="r">濞</em>顿首曰：“不敢。”</p>
<p>会<em class="r">孝惠</em>、<em class="r">高后</em>时，天下初定，郡国诸侯各务自拊循其民。<em class="r">吴</em>有<em class="r">豫章郡</em>铜山，<em class="r">濞</em>则招致天下亡命者盗铸钱，煮海水为盐，以故无赋，国用富饶。</p>
<p><em class="r">孝文</em>时，<em class="r">吴太子</em>入见，得侍皇太子饮博。<em class="r">吴太子</em>师傅皆<em class="r">楚</em>人，轻悍，又素骄，博，争道，不恭，皇太子引博局提<em class="r">吴太子</em>，杀之。于是遣其丧归葬。至<em class="r">吴</em>，<em class="r">吴王</em>愠曰：“天下同宗，死<em class="r">长安</em>即葬<em class="r">长安</em>，何必来葬为！”复遣丧之_长_<em class="r">安</em>葬。<em class="r">吴王</em>由此稍失藩臣之礼，称病不朝。京师知其以子故称病不朝，验问实不病，诸<em class="r">吴</em>使来，辄系责治之。<em class="r">吴王</em>恐，为谋滋甚。及后使人为秋请，上复责问<em class="r">吴</em>使者，使者对曰：“王实不病，<em class="r">汉</em>系治使者数辈，以故遂称病。且夫‘察见渊中鱼，不祥’。今王始诈病，及觉，见责急，愈益闭，恐上诛之，计乃无聊。唯上弃之而与更始。”于是天子乃赦<em class="r">吴</em>使者归之，而赐<em class="r">吴王</em>几杖，老，不朝。<em class="r">吴</em>得释其罪，谋亦益解。然其居国以铜盐故，百姓无赋。卒践更，辄与平贾。岁时存问茂材，赏赐闾里。佗郡国吏欲来捕亡人者，讼共禁弗予。如此者四十馀年，以故能使其众。</p>
<p><em class="r">晁错</em>为太子家令，得幸太子，数从容言<em class="r">吴</em>过可削。数上书说<em class="r">孝文帝</em>，<em class="r">文帝</em>宽，不忍罚，以此<em class="r">吴</em>日益横。及<em class="r">孝景帝</em>即位，<em class="r">错</em>为御史大夫，说上曰：“昔<em class="r">高帝</em>初定天下，昆弟少，诸子弱，大封同姓，故王孽子<em class="r">悼惠王</em>王<em class="r">齐</em>七十馀城，庶弟<em class="r">元王</em>王<em class="r">楚</em>四十馀城，兄子<em class="r">濞</em>王<em class="r">吴</em>五十馀城：封三庶孽，分天下半。今<em class="r">吴王</em>前有太子之郄，诈称病不朝，于古法当诛，<em class="r">文帝</em>弗忍，因赐几杖。德至厚，当改过自新。乃益骄溢，即山铸钱，煮海水为盐，诱天下亡人，谋作乱。今削之亦反，不削之亦反。削之，其反亟，祸小；不削，反迟，祸大。”三年冬，<em class="r">楚王</em>朝，<em class="r">晁错</em>因言<em class="r">楚王戊</em>往年为<em class="r">薄太后</em>服，私奸服舍，请诛之。诏赦，罚削<em class="r">东海郡</em>。因削<em class="r">吴</em>之<em class="r">豫章郡</em>、<em class="r">会稽郡</em>。及前二年<em class="r">赵王</em>有罪，削其<em class="r">河间郡</em>。<em class="r">胶西王卬</em>以卖爵有奸，削其六县。</p>
<p><em class="r">汉</em>廷臣方议削<em class="r">吴</em>。<em class="r">吴王濞</em>恐削地无已，因以此发谋，欲举事。念诸侯无足与计谋者，闻<em class="r">胶西王</em>勇，好气，喜兵，诸<em class="r">齐</em>皆惮畏，于是乃使中大夫_应<strong class="d2">高<em class="r">&lt;imgalt=""class="kindle-cn-inline-character"src="Image00139.jpg"/&gt;</em>胶西王<em class="r">。无文书，口报曰：“</em>吴王<em class="r">不肖，有宿夕之忧，不敢自外，使喻其欢心。”王曰：“何以教之？”</em>高<em class="r">曰：“今者主上兴于奸，饰于邪臣，好小善，听谗贼，擅变更律令，侵夺诸侯之地，征求滋多，诛罚良善，日以益甚。里语有之，‘舐糠及米’。</em>吴<em class="r">与</em>胶西<em class="r">，知名诸侯也，一时见察，恐不得安肆矣。</em>吴</strong>王<em class="r">身有内病，不能朝请二十馀年，尝患见疑，无以自白，今胁肩累足，犹惧不见释。窃闻大王以爵事有適，所闻诸侯削地，罪不至此，此恐不得削地而已。”王曰：“然，有之。子将奈何？”</em>高<em class="r">曰：“同恶相助，同好相留，同情相成，同欲相趋，同利相死。今</em>吴王<em class="r">自以为与大王同忧，愿因时循理，弃躯以除患害于天下，亿亦可乎？”王瞿然骇曰：“寡人何敢如是？今主上虽急，固有死耳，安得不戴？”高曰：“御史大夫</em>晁错<em class="r">，荧惑天子，侵夺诸侯，蔽忠塞贤，朝廷疾怨，诸侯皆有倍畔之意，人事极矣。彗星出，蝗虫数起，此万世一时，而愁劳圣人之所以起也。故</em>吴王<em class="r">欲内以</em>晁错<em class="r">为讨，外随大王后车，彷徉天下，所乡者降，所指者下，天下莫敢不服。大王诚幸而许之一言，则</em>吴王<em class="r">率</em>楚王<em class="r">略</em>函谷关<em class="r">，守</em>荥阳敖仓<em class="r">之粟，距</em>汉<em class="r">兵。治次舍，须大王。大王有幸而临之，则天下可并，两主分割，不亦可乎？”王曰：“善。”</em>高<em class="r">归报</em>吴王<em class="r">，</em>吴王<em class="r">犹恐其不与，乃身自为使，使于</em>胶西_，面结之。</p>
<p><em class="r">胶西</em>群臣或闻王谋，谏曰：“承一帝，至乐也。今大王与<em class="r">吴</em>西乡，弟令事成，两主分争，患乃始结。诸侯之地不足为<em class="r">汉</em>郡什二，而为畔逆以忧太后，非长策也。”王弗听。遂发使约<em class="r">齐</em>、<em class="r">菑川</em>、<em class="r">胶东</em>、<em class="r">济南</em>、<em class="r">济北</em>，皆许诺，而曰“<em class="r">城阳景王</em>有义，攻诸<em class="r">吕</em>，勿与，事定分之耳”。</p>
<p>诸侯既新削罚，振恐，多怨<em class="r">晁错</em>。及削<em class="r">吴会稽</em>、<em class="r">豫章郡</em>书至，则<em class="r">吴王</em>先起兵，<em class="r">胶西</em>正月丙午诛<em class="r">汉</em>吏二千石以下，<em class="r">胶东</em>、<em class="r">菑川</em>、<em class="r">济南</em>、<em class="r">楚</em>、<em class="r">赵</em>亦然，遂发兵西。<em class="r">齐王</em>后悔，饮药自杀，畔约。<em class="r">济北王</em>城坏未完，其郎中令劫守其王，不得发兵。<em class="r">胶西</em>为渠率，<em class="r">胶东</em>、<em class="r">菑川</em>、<em class="r">济南</em>共攻围<em class="r">临菑</em>。<em class="r">赵王遂</em>亦反，阴使<em class="r">匈奴</em>与连兵。</p>
<p>七国之发也，<em class="r">吴王</em>悉其士卒，下令国中曰：“寡人年六十二，身自将。少子年十四，亦为士卒先。诸年上与寡人比，下与少子等者，皆发。”发二十馀万人。南使<em class="r">闽越</em>、<em class="r">东越</em>，<em class="r">东越</em>亦发兵从。</p>
<p><em class="r">孝景帝</em>三年正月甲子，初起兵于<em class="r">广陵</em>。西涉<em class="r">淮</em>，因并<em class="r">楚</em>兵。发使遗诸侯书曰：“<em class="r">吴王刘濞</em>敬问<em class="r">胶西王</em>、<em class="r">胶东王</em>、<em class="r">菑川王</em>、<em class="r">济南王</em>、<em class="r">赵王</em>、<em class="r">楚王</em>、_淮南<strong class="d2">王<em class="r">、</em>衡山王<em class="r">、</em>庐江王<em class="r">、故</em>长沙王<em class="r">子：幸教寡人！以</em>汉<em class="r">有贼臣，无功天下，侵夺诸侯地，使吏劾系讯治，以僇辱之为故，不以诸侯人君礼遇</em>刘氏<em class="r">骨肉，绝先帝功臣，进任奸宄，诖乱天下，欲危社稷。陛下多病志失，不能省察。欲举兵诛之，谨闻教。敝国虽狭，地方三千里；人虽少，精兵可具五十万。寡人素事</em>南越<em class="r">三十馀年，其王君皆不辞分其卒以随寡人，又可得三十馀万。寡人虽不肖，愿以身从诸王。</em>越<em class="r">直</em>长沙<em class="r">者，因王子定</em>长沙<em class="r">以北，西走</em>蜀<em class="r">、</em>汉</strong>中<em class="r">。告</em>越<em class="r">、</em>楚王<em class="r">、</em>淮南<em class="r">三王，与寡人西面；</em>齐<em class="r">诸王与</em>赵王<em class="r">定</em>河间<em class="r">、</em>河内<em class="r">，或入</em>临晋关<em class="r">，或与寡人会</em>雒阳<em class="r">；</em>燕王<em class="r">、</em>赵王<em class="r">固与</em>胡<em class="r">王有约，</em>燕王<em class="r">北定</em>代<em class="r">、</em>云中<em class="r">，抟</em>胡<em class="r">众入</em>萧关<em class="r">，走</em>长安<em class="r">，匡正天子，以安</em>高庙<em class="r">。愿王勉之。</em>楚元王<em class="r">子、</em>淮南<em class="r">三王或不沐洗十馀年，怨入骨髓，欲一有所出之久矣，寡人未得诸王之意，未敢听。今诸王苟能存亡继绝，振弱伐暴，以安</em>刘氏<em class="r">，社稷之所愿也。敝国虽贫，寡人节衣食之用，积金钱，修兵革，聚谷食，夜以继日，三十馀年矣。凡为此，愿诸王勉用之。能斩捕大将者，赐金五千斤，封万户；列将，三千斤，封五千户；裨将，二千斤，封二千户；二千石，千斤，封千户；千石，五百斤，封五百户：皆为列侯。其以军若城邑降者，卒万人，邑万户，如得大将；人户五千，如得列将；人户三千，如得裨将；人户千，如得二千石；其小吏皆以差次受爵金。佗封赐皆倍军法。其有故爵邑者，更益勿因。愿诸王明以令士大夫，弗敢欺也。寡人金钱在天下者往往而有，非必取于</em>吴_，诸王日夜用之弗能尽。有当赐者告寡人，寡人且往遗之。敬以闻。”</p>
<p>七国反书闻天子，天子乃遣太尉<em class="r">条侯周亚夫</em>将三十六将军，往击_吴_<em class="r">楚</em>；遣<em class="r">曲周侯郦寄</em>击<em class="r">赵</em>；将军<em class="r">栾布</em>击<em class="r">齐</em>；大将军<em class="r">窦婴</em>屯<em class="r">荥阳</em>，监<em class="r">齐赵</em>兵。</p>
<p><em class="r">吴楚</em>反书闻，兵未发，<em class="r">窦婴</em>未行，言故<em class="r">吴</em>相<em class="r">袁盎</em>。<em class="r">盎</em>时家居，诏召入见。上方与<em class="r">晁错</em>调兵算军食，上问<em class="r">袁盎</em>曰：“君尝为<em class="r">吴</em>相，知<em class="r">吴</em>臣<em class="r">田禄伯</em>为人乎？今<em class="r">吴楚</em>反，于公何如？”对曰：“不足忧也，今破矣。”上曰：“<em class="r">吴王</em>即山铸钱，煮海水为盐，诱天下豪桀，白头举事。若此，其计不百全，岂发乎？何以言其无能为也？”<em class="r">袁盎</em>对曰：“<em class="r">吴</em>有铜盐利则有之，安得豪桀而诱之！诚令<em class="r">吴</em>得豪桀，亦且辅王为义，不反矣。<em class="r">吴</em>所诱皆无赖子弟，亡命铸钱奸人，故相率以反。”<em class="r">晁错</em>曰：“<em class="r">袁盎</em>策之善。”上问曰：“计安出？”<em class="r">盎</em>对曰：“愿屏左右。”上屏人，独<em class="r">错</em>在。<em class="r">盎</em>曰：“臣所言，人臣不得知也。”乃屏<em class="r">错</em>。<em class="r">错</em>趋避东厢，恨甚。上卒问<em class="r">盎</em>，<em class="r">盎</em>对曰：“<em class="r">吴楚</em>相遗书，曰‘<em class="r">高帝</em>王子弟各有分地，今贼臣<em class="r">晁错</em>擅適过诸侯，削夺之地’。故以反为名，西共诛<em class="r">晁错</em>，复故地而罢。方今计独斩<em class="r">晁错</em>，发使赦<em class="r">吴楚</em>七国，复其故削地，则兵可无血刃而俱罢。”于是上嘿然良久，曰：“顾诚何如，吾不爱一人以谢天下。”<em class="r">盎</em>曰：“臣愚计无出此，愿上孰计之。”乃拜<em class="r">盎</em>为太常，<em class="r">吴王</em>弟子<em class="r">德侯</em>为宗正。<em class="r">盎</em>装治行。后十馀日，上使中尉召<em class="r">错</em>，绐载行东市。<em class="r">错</em>衣朝衣斩东市。则遣<em class="r">袁盎</em>奉宗庙，宗正辅亲戚，使告<em class="r">吴</em>如<em class="r">盎</em>策。至<em class="r">吴</em>，<em class="r">吴楚</em>兵已攻<em class="r">梁</em>壁矣。宗正以亲故，先入见，谕<em class="r">吴王</em>使拜受诏。<em class="r">吴王</em>闻<em class="r">袁盎</em>来，亦知其欲说己，笑而应曰：“我已为东帝，尚何谁拜？”不肯见<em class="r">盎</em>而留之军中，欲劫使将。<em class="r">盎</em>不肯，使人围守，且杀之，<em class="r">盎</em>得夜出，步亡去，走<em class="r">梁</em>军，遂归报。</p>
<p><em class="r">条侯</em>将乘六乘传，会兵<em class="r">荥阳</em>。至<em class="r">雒阳</em>，见<em class="r">剧孟</em>，喜曰：“七国反，吾乘传至此，不自意全。又以为诸侯已得<em class="r">剧孟</em>，<em class="r">剧孟</em>今无动。吾据<em class="r">荥阳</em>，以东无足忧者。”至<em class="r">淮阳</em>，问父<em class="r">绛侯</em>故客<em class="r">邓都尉</em>曰：“策安出？”客曰：“<em class="r">吴</em>兵锐甚，难与争锋。<em class="r">楚</em>兵轻，不能久。方今为将军计，莫若引兵东北壁<em class="r">昌邑</em>，以<em class="r">梁</em>委<em class="r">吴</em>，<em class="r">吴</em>必尽锐攻之。将军深沟高垒，使轻兵绝<em class="r">淮泗</em>口，塞<em class="r">吴</em>饷道。彼<em class="r">吴梁</em>相敝而粮食竭，乃以全强制其罢极，破<em class="r">吴</em>必矣。”<em class="r">条侯</em>曰：“善。”从其策，遂坚壁<em class="r">昌邑</em>南，轻兵绝<em class="r">吴</em>饷道。</p>
<p><em class="r">吴王</em>之初发也，<em class="r">吴</em>臣<em class="r">田禄伯</em>为大将军。<em class="r">田禄伯</em>曰：“兵屯聚而西，无佗奇道，难以就功。臣愿得五万人，别循<em class="r">江淮</em>而上，收<em class="r">淮南</em>、<em class="r">长沙</em>，入<em class="r">武关</em>，与大王会，此亦一奇也。”<em class="r">吴王</em>太子谏曰：“王以反为名，此兵难以藉人，藉人亦且反王，奈何？且擅兵而别，多佗利害，未可知也，徒自损耳。”<em class="r">吴王</em>即不许<em class="r">田禄伯</em>。</p>
<p><em class="r">吴</em>少将<em class="r">桓将军</em>说王曰：“<em class="r">吴</em>多步兵，步兵利险；<em class="r">汉</em>多车骑，车骑利平地。愿大王所过城邑不下，直弃去，疾西据<em class="r">雒阳</em>武库，食<em class="r">敖仓</em>粟，阻山<em class="r">河</em>之险以令诸侯，虽毋入关，天下固已定矣。即大王徐行，留下城邑，<em class="r">汉</em>军车骑至，驰入<em class="r">梁楚</em>之郊，事败矣。”<em class="r">吴王</em>问诸老将，老将曰：“此少年推锋之计可耳，安知大虑乎！”于是王不用<em class="r">桓将军</em>计。</p>
<p><em class="r">吴王</em>专并将其兵，未度<em class="r">淮</em>，诸宾客皆得为将、校尉、候、司马，独<em class="r">周丘</em>不得用。<em class="r">周丘</em>者，<em class="r">下邳</em>人，亡命<em class="r">吴</em>，酤酒无行，<em class="r">吴王濞</em>薄之，弗任。<em class="r">周丘</em>上谒，说王曰：“臣以无能，不得待罪行间。臣非敢求有所将，愿得王一<em class="r">汉</em>节，必有以报王。”王乃予之。<em class="r">周丘</em>得节，夜驰入<em class="r">下邳</em>。<em class="r">下邳</em>时闻<em class="r">吴</em>反，皆城守。至传舍，召令。令人户，使从者以罪斩令。遂召昆弟所善豪吏告曰：“<em class="r">吴</em>反兵且至，至，屠<em class="r">下邳</em>不过食顷。今先下，家室必完，能者封侯矣。”出乃相告，<em class="r">下邳</em>皆下。<em class="r">周丘</em>一夜得三万人，使人报<em class="r">吴王</em>，遂将其兵北略城邑。比至<em class="r">城阳</em>，兵十馀万，破<em class="r">城阳</em>中尉军。闻<em class="r">吴王</em>败走，自度无与共成功，即引兵归<em class="r">下邳</em>。未至，疽发背死。</p>
<p>二月中，<em class="r">吴王</em>兵既破，败走，于是天子制诏将军曰：“盖闻为善者，天报之以福；为非者，天报之以殃。<em class="r">高皇帝</em>亲表功德，建立诸侯，<em class="r">幽王</em>、<em class="r">悼惠王</em>绝无后，<em class="r">孝文皇帝</em>哀怜加惠，王<em class="r">幽王</em>子<em class="r">遂</em>、<em class="r">悼惠王</em>子<em class="r">卬</em>等，令奉其先王宗庙，为<em class="r">汉</em>藩国，德配天地，明并日月。<em class="r">吴王濞</em>倍德反义，诱受天下亡命罪人，乱天下币，称病不朝二十馀年，有司数请<em class="r">濞</em>罪，<em class="r">孝文皇帝</em>宽之，欲其改行为善。今乃与<em class="r">楚王戊</em>、<em class="r">赵王遂</em>、<em class="r">胶西王卬</em>、<em class="r">济南王辟光</em>、<em class="r">菑川王贤</em>、_胶东_<em class="r">王雄渠</em>约从反，为逆无道，起兵以危宗庙，贼杀大臣及<em class="r">汉</em>使者，迫劫万民，夭杀无罪，烧残民家，掘其丘冢，甚为暴虐。今<em class="r">卬</em>等又重逆无道，烧宗庙，卤御物，朕甚痛之。朕素服避正殿，将军其劝士大夫击反虏。击反虏者，深入多杀为功，斩首捕虏比三百石以上者皆杀之，无有所置。敢有议诏及不如诏者，皆要斩。”</p>
<p>初，<em class="r">吴王</em>之度<em class="r">淮</em>，与<em class="r">楚王</em>遂西败<em class="r">棘壁</em>，乘胜前，锐甚。<em class="r">梁孝王</em>恐，遣六将军击<em class="r">吴</em>，又败<em class="r">梁</em>两将，士卒皆还走<em class="r">梁</em>。<em class="r">梁</em>数使使报<em class="r">条侯</em>求救，<em class="r">条侯</em>不许。又使使恶<em class="r">条侯</em>于上，上使人告<em class="r">条侯</em>救<em class="r">梁</em>，复守便宜不行。<em class="r">梁</em>使<em class="r">韩安国</em>及<em class="r">楚</em>死事相弟<em class="r">张羽</em>为将军，乃得颇败<em class="r">吴</em>兵。<em class="r">吴</em>兵欲西，<em class="r">梁</em>城守坚，不敢西，即走<em class="r">条侯</em>军，会<em class="r">下邑</em>。欲战，<em class="r">条侯</em>壁，不肯战。<em class="r">吴</em>粮绝，卒饥，数挑战，遂夜奔<em class="r">条侯</em>壁，惊东南。<em class="r">条侯</em>使备西北，果从西北入。<em class="r">吴</em>大败，士卒多饥死，乃畔散。于是<em class="r">吴王</em>乃与其麾下壮士数千人夜亡去，度<em class="r">江</em>走<em class="r">丹徒</em>，保<em class="r">东越</em>。<em class="r">东越</em>兵可万馀人，乃使人收聚亡卒。<em class="r">汉</em>使人以利啖<em class="r">东越</em>，<em class="r">东越</em>即绐<em class="r">吴王</em>，<em class="r">吴王</em>出劳军，即使人&lt;imgalt=""class="kindle-cn-inline-character"src="Image00140.jpg"/&gt;杀<em class="r">吴王</em>，盛其头，驰传以闻。<em class="r">吴王</em>子<em class="r">子华</em>、<em class="r">子驹</em>亡走_闽_<em class="r">越</em>。<em class="r">吴王</em>之弃其军亡也，军遂溃，往往稍降太尉、<em class="r">梁</em>军。<em class="r">楚王戊</em>军败，自杀。</p>
<p>三王之围<em class="r">齐临菑</em>也，三月不能下。<em class="r">汉</em>兵至，<em class="r">胶西</em>、<em class="r">胶东</em>、<em class="r">菑川王</em>各引兵归。<em class="r">胶西王</em>乃袒跣，席稿，饮水，谢太后。王太子<em class="r">德</em>曰：“<em class="r">汉</em>兵远，臣观之已罢，可袭，愿收大王馀兵击之，击之不胜，乃逃入海，未晚也。”王曰：“吾士卒皆已坏，不可发用。”弗听。<em class="r">汉</em>将<em class="r">弓高侯颓当</em>遗王书曰：“奉诏诛不义，降者赦其罪，复故；不降者灭之。王何处，须以从事。”王肉袒叩头<em class="r">汉</em>军壁，谒曰：“臣<em class="r">卬</em>奉法不谨，惊骇百姓，乃苦将军远道至于穷国，敢请菹醢之罪。”<em class="r">弓高侯</em>执金鼓见之，曰：“王苦军事，愿闻王发兵状。”王顿首膝行对曰：“今者，<em class="r">晁错</em>天子用事臣，变更<em class="r">高皇帝</em>法令，侵夺诸侯地。<em class="r">卬</em>等以为不义，恐其败乱天下，七国发兵，且以诛<em class="r">错</em>。今闻<em class="r">错</em>已诛，<em class="r">卬</em>等谨以罢兵归。”将军曰：“王苟以<em class="r">错</em>不善，何不以闻？乃未有诏虎符，擅发兵击义国。以此观之，意非欲诛<em class="r">错</em>也。”乃出诏书为王读之。读之讫，曰：“王其自图。”王曰：“如<em class="r">卬</em>等死有馀罪。”遂自杀。太后、太子皆死。<em class="r">胶东</em>、<em class="r">菑川</em>、<em class="r">济南王</em>皆死，国除，纳于<em class="r">汉</em>。<em class="r">郦将军</em>围<em class="r">赵</em>十月而下之，<em class="r">赵王</em>自杀。<em class="r">济北王</em>以劫故，得不诛，徙王<em class="r">菑川</em>。</p>
<p>初，<em class="r">吴王</em>首反，并将<em class="r">楚</em>兵，连<em class="r">齐赵</em>。正月起兵，三月皆破，独<em class="r">赵</em>后下。复置<em class="r">元王</em>少子<em class="r">平陆侯礼</em>为<em class="r">楚王</em>，续<em class="r">元王</em>后。徙<em class="r">汝南王非</em>王<em class="r">吴</em>故地，为<em class="r">江都王</em>。</p>
<p><em class="r">太史公</em>曰：<em class="r">吴王</em>之王，由父省也。能薄赋敛，使其众，以擅山海利。逆乱之萌，自其子兴。争技发难，卒亡其本；亲<em class="r">越</em>谋宗，竟以夷陨。<em class="r">晁错</em>为国远虑，祸反近身。<em class="r">袁盎</em>权说，初宠后辱。故古者诸侯地不过百里，山海不以封。“毋亲夷狄，以疏其属”，盖谓<em class="r">吴</em>邪？“毋为权首，反受其咎”，岂<em class="r">盎</em>、<em class="r">错</em>邪？</p>
		</div>
	</div>
</main>

</body>
</html>
