<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百一十九循吏列传第五十九</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百一十九循吏列传第五十九</h1>
		<div class="content">
			<p><em class="r">太史公</em>曰：法令所以导民也，刑罚所以禁奸也。文武不备，良民惧然身修者，官未曾乱也。奉职循理，亦可以为治，何必威严哉？</p>
<p><em class="r">孙叔敖</em>者，<em class="r">楚</em>之处士也。<em class="r">虞丘</em>相进之于<em class="r">楚庄王</em>以自代也。三月为<em class="r">楚</em>相，施教导民，上下和合，世俗盛美，政缓禁止，吏无奸邪，盗贼不起。秋冬则劝民山采，春夏以水，各得其所便，民皆乐其生。</p>
<p><em class="r">庄王</em>以为币轻，更以小为大，百姓不便，皆去其业。市令言之相曰：“市乱，民莫安其处，次行不定。”相曰：“如此几何顷乎？”市令曰：“三月顷。”相曰：“罢，吾今令之复矣。”后五日，朝，相言之王曰：“前日更币，以为轻。今市令来言曰‘市乱，民莫安其处，次行之不定’。臣请遂令复如故。”王许之，下令三日而市复如故。</p>
<p><em class="r">楚</em>民俗好庳车，王以为庳车不便马，欲下令使高之。相曰：“令数下，民不知所从，不可。王必欲高车，臣请教闾里使高其梱。乘车者皆君子，君子不能数下车。”王许之。居半岁，民悉自高其车。</p>
<p>此不教而民从其化，近者视而效之，远者四面望而法之。故三得相而不喜，知其材自得之也；三去相而不侮，知非己之罪也。</p>
<p><em class="r">子产</em>者，<em class="r">郑</em>之列大夫也。<em class="r">郑昭君</em>之时，以所爱<em class="r">徐挚</em>为相，国乱，上下不亲，父子不和。<em class="r">大宫子期</em>言之君，以<em class="r">子产</em>为相。为相一年，竖子不戏狎，斑白不提挈，僮子不犁畔。二年，市不豫贾。三年，门不夜关，道不拾遗。四年，田器不归。五年，士无尺籍，丧期不令而治。治<em class="r">郑</em>二十六年而死，丁壮号哭，老人儿啼，曰：“<em class="r">子产</em>去我死乎！民将安归？”</p>
<p><em class="r">公仪休</em>者，<em class="r">鲁</em>博士也。以高弟为<em class="r">鲁</em>相。奉法循理，无所变更，百官自正。使食禄者不得与下民争利，受大者不得取小。</p>
<p>客有遗相鱼者，相不受。客曰：“闻君嗜鱼，遗君鱼，何故不受也？”相曰：“以嗜鱼，故不受也。今为相，能自给鱼；今受鱼而免，谁复给我鱼者？吾故不受也。”</p>
<p>食茹而美，拔其园葵而弃之。见其家织布好，而疾出其家妇，燔其机，云“欲令农士工女安所雠其货乎”？</p>
<p><em class="r">石奢</em>者，<em class="r">楚昭王</em>相也。坚直廉正，无所阿避。行县，道有杀人者，相追之，乃其父也。纵其父而还自系焉。使人言之王曰：“杀人者，臣之父也。夫以父立政，不孝也；废法纵罪，非忠也：臣罪当死。”王曰：“追而不及，不当伏罪，子其治事矣。”<em class="r">石奢</em>曰：“不私其父，非孝子也；不奉主法，非忠臣也。王赦其罪，上惠也；伏诛而死，臣职也。”遂不受令，自刎而死。</p>
<p><em class="r">李离</em>者，<em class="r">晋文公</em>之理也。过听杀人，自拘当死。<em class="r">文公</em>曰：“官有贵贱，罚有轻重。下吏有过，非子之罪也。”<em class="r">李离</em>曰：“臣居官为长，不与吏让位；受禄为多，不与下分利。今过听杀人，傅其罪下吏，非所闻也。”辞不受令。<em class="r">文公</em>曰：“子则自以为有罪，寡人亦有罪邪？”<em class="r">李离</em>曰：“理有法，失刑则刑，失死则死。公以臣能听微决疑，故使为理。今过听杀人，罪当死。”遂不受令，伏剑而死。</p>
<p><em class="r">太史公</em>曰：<em class="r">孙叔敖</em>出一言，<em class="r">郢</em>市復。<em class="r">子产</em>病死，<em class="r">郑</em>民号哭。<em class="r">公仪子</em>见好布而家妇逐。<em class="r">石奢</em>纵父而死，<em class="r">楚昭</em>名立。<em class="r">李离</em>过杀而伏剑，<em class="r">晋文</em>以正国法。</p>
		</div>
	</div>
</main>

</body>
</html>
