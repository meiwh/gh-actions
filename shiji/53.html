<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷五十三萧相国世家第二十三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷五十三萧相国世家第二十三</h1>
		<div class="content">
			<p><em class="r">萧相国何</em>者，<em class="r">沛丰</em>人也。以文无害为<em class="r">沛</em>主吏掾。</p>
<p><em class="r">高祖</em>为布衣时，<em class="r">何</em>数以吏事护<em class="r">高祖</em>。<em class="r">高祖</em>为亭长，常左右之。<em class="r">高祖</em>以吏繇<em class="r">咸阳</em>，吏皆送奉钱三，<em class="r">何</em>独以五。</p>
<p><em class="r">秦</em>御史监郡者与从事，常辨之。<em class="r">何</em>乃给<em class="r">泗水</em>卒史事，第一。<em class="r">秦</em>御史欲入言征<em class="r">何</em>，<em class="r">何</em>固请，得毋行。</p>
<p>及<em class="r">高祖</em>起为<em class="r">沛公</em>，<em class="r">何</em>常为丞督事。<em class="r">沛公</em>至<em class="r">咸阳</em>，诸将皆争走金帛财物之府分之，<em class="r">何</em>独先入收<em class="r">秦</em>丞相御史律令图书藏之。<em class="r">沛公</em>为<em class="r">汉王</em>，以<em class="r">何</em>为丞相。<em class="r">项王</em>与诸侯屠烧<em class="r">咸阳</em>而去。<em class="r">汉王</em>所以具知天下厄塞，户口多少，强弱之处，民所疾苦者，以<em class="r">何</em>具得<em class="r">秦</em>图书也。<em class="r">何</em>进言<em class="r">韩信</em>，<em class="r">汉王</em>以<em class="r">信</em>为大将军。语在《淮阴侯》事中。</p>
<p><em class="r">汉王</em>引兵东定<em class="r">三秦</em>，<em class="r">何</em>以丞相留收<em class="r">巴蜀</em>，填抚谕告，使给军食。<em class="r">汉</em>二年，<em class="r">汉王</em>与诸侯击<em class="r">楚</em>，<em class="r">何</em>守<em class="r">关中</em>，侍太子，治<em class="r">栎阳</em>。为法令约束，立宗庙社稷宫室县邑，辄奏上，可，许以从事；即不及奏上，辄以便宜施行，上来以闻。<em class="r">关中</em>事计户口转漕给军，<em class="r">汉王</em>数失军遁去，<em class="r">何</em>常兴<em class="r">关中</em>卒，辄补缺。上以此专属任<em class="r">何关中</em>事。</p>
<p><em class="r">汉</em>三年，<em class="r">汉王</em>与<em class="r">项羽</em>相距<em class="r">京索</em>之间，上数使使劳苦丞相。<em class="r">鲍生</em>谓丞相曰：“王暴衣露盖，数使使劳苦君者，有疑君心也。为君计，莫若遣君子孙昆弟能胜兵者悉诣军所，上必益信君。”于是<em class="r">何</em>从其计，<em class="r">汉王</em>大说。</p>
<p><em class="r">汉</em>五年，既杀<em class="r">项羽</em>，定天下，论功行封。群臣争功，岁馀功不决。<em class="r">高祖</em>以<em class="r">萧何</em>功最盛，封为<em class="r">&lt;imgalt=""class="kindle-cn-inline-character"src="Image00092.jpg"/&gt;侯</em>，所食邑多。功臣皆曰：“臣等身被坚执锐，多者百馀战，少者数十合，攻城略地，大小各有差。今<em class="r">萧何</em>未尝有汗马之劳，徒持文墨议论，不战，顾反居臣等上，何也？”<em class="r">高帝</em>曰：“诸君知猎乎？”曰：“知之。”“知猎狗乎？”曰：“知之。”<em class="r">高帝</em>曰：“夫猎，追杀兽兔者狗也，而发踪指示兽处者人也。今诸君徒能得走兽耳，功狗也。至如<em class="r">萧何</em>，发踪指示，功人也。且诸君独以身随我，多者两三人。今<em class="r">萧何</em>举宗数十人皆随我，功不可忘也。”群臣皆莫敢言。</p>
<p>列侯毕已受封，及奏位次，皆曰：“<em class="r">平阳侯曹参</em>身被七十创，攻城略地，功最多，宜第一。”上已桡功臣，多封<em class="r">萧何</em>，至位次未有以复难之，然心欲<em class="r">何</em>第一。关内侯<em class="r">鄂君</em>进曰：“群臣议皆误。夫<em class="r">曹参</em>虽有野战略地之功，此特一时之事。夫上与<em class="r">楚</em>相距五岁，常失军亡众，逃身遁者数矣。然<em class="r">萧何</em>常从<em class="r">关中</em>遣军补其处，非上所诏令召，而数万众会上之乏绝者数矣。夫<em class="r">汉</em>与<em class="r">楚</em>相守<em class="r">荥阳</em>数年，军无见粮，<em class="r">萧何</em>转漕<em class="r">关中</em>，给食不乏。陛下虽数亡<em class="r">山东</em>，<em class="r">萧何</em>常全<em class="r">关中</em>以待陛下，此万世之功也。今虽亡<em class="r">曹参</em>等百数，何缺于<em class="r">汉</em>？<em class="r">汉</em>得之不必待以全。奈何欲以一旦之功而加万世之功哉！<em class="r">萧何</em>第一，<em class="r">曹参</em>次之。”<em class="r">高祖</em>曰：“善。”于是乃令<em class="r">萧何</em>第一，赐带剑履上殿，入朝不趋。</p>
<p>上曰：“吾闻进贤受上赏。<em class="r">萧何</em>功虽高，得<em class="r">鄂君</em>乃益明。”于是因<em class="r">鄂君</em>故所食关内侯邑封为<em class="r">安平侯</em>。是日，悉封<em class="r">何</em>父子兄弟十馀人，皆有食邑。乃益封<em class="r">何</em>二千户，以帝尝繇<em class="r">咸阳</em>时<em class="r">何</em>送我独嬴奉钱二也。</p>
<p><em class="r">汉</em>十一年，<em class="r">陈豨</em>反，<em class="r">高祖</em>自将，至<em class="r">邯郸</em>。未罢，<em class="r">淮阴侯</em>谋反<em class="r">关中</em>，<em class="r">吕后</em>用<em class="r">萧何</em>计，诛<em class="r">淮阴侯</em>，语在《淮阴》事中。上已闻<em class="r">淮阴侯</em>诛，使使拜丞相<em class="r">何</em>为相国，益封五千户，令卒五百人一都尉为相国卫。诸君皆贺，<em class="r">召平</em>独吊。<em class="r">召平</em>者，故<em class="r">秦东陵侯</em>。<em class="r">秦</em>破，为布衣，贫，种瓜于<em class="r">长安</em>城东，瓜美，故世俗谓之“东陵瓜”，从<em class="r">召平</em>以为名也。<em class="r">召平</em>谓相国曰：“祸自此始矣。上暴露于外而君守于中，非被矢石之事而益君封置卫者，以今者<em class="r">淮阴侯</em>新反于中，疑君心矣。夫置卫卫君，非以宠君也。愿君让封勿受，悉以家私财佐军，则上心说。”相国从其计，<em class="r">高帝</em>乃大喜。</p>
<p><em class="r">汉</em>十二年秋，<em class="r">黥布</em>反，上自将击之，数使使问相国何为。相国为上在军，乃拊循勉力百姓，悉以所有佐军，如<em class="r">陈豨</em>时。客有说相国曰：“君灭族不久矣。夫君位为相国，功第一，可复加哉？然君初入<em class="r">关中</em>，得百姓心，十馀年矣，皆附君，常复孳孳得民和。上所为数问君者，畏君倾动<em class="r">关中</em>。今君胡不多买田地，贱贳贷以自污？上心乃安。”于是相国从其计，上乃大说。</p>
<p>上罢<em class="r">布</em>军归，民道遮行上书，言相国贱强买民田宅数千万。上至，相国谒。上笑曰：“夫相国乃利民！”民所上书皆以与相国，曰：“君自谢民。”相国因为民请曰：“<em class="r">长安</em>地狭，<em class="r">上林</em>中多空地，弃，愿令民得人田，毋收稾为禽兽食。”上大怒曰：“相国多受贾人财物，乃为请吾苑！”乃下相国廷尉，械系之。数日，<em class="r">王卫尉</em>侍，前问曰：“相国何大罪，陛下系之暴也？”上曰：“吾闻<em class="r">李斯</em>相<em class="r">秦皇帝</em>，有善归主，有恶自与。今相国多受贾竖金而为民请吾苑，以自媚于民，故系治之。”<em class="r">王卫尉</em>曰：“夫职事苟有便于民而请之，真宰相事，陛下奈何乃疑相国受贾人钱乎！且陛下距<em class="r">楚</em>数岁，<em class="r">陈豨</em>、<em class="r">黥布</em>反，陛下自将而往，当是时，相国守<em class="r">关中</em>，摇足则关以西非陛下有也。相国不以此时为利，今乃利贾人之金乎？且<em class="r">秦</em>以不闻其过亡天下，<em class="r">李斯</em>之分过，又何足法哉。陛下何疑宰相之浅也。”<em class="r">高帝</em>不怿。是日，使使持节赦出相国。相国年老，素恭谨，入，徒跣谢。<em class="r">高帝</em>曰：“相国休矣！相国为民请苑，吾不许，我不过为<em class="r">桀纣</em>主，而相国为贤相。吾故系相国，欲令百姓闻吾过也。”</p>
<p><em class="r">何</em>素不与<em class="r">曹参</em>相能，及<em class="r">何</em>病，<em class="r">孝惠</em>自临视相国病，因问曰：“君即百岁后，谁可代君者？”对曰：“知臣莫如主。”<em class="r">孝惠</em>曰：“<em class="r">曹参</em>何如？”<em class="r">何</em>顿首曰：“帝得之矣！臣死不恨矣！”</p>
<p><em class="r">何</em>置田宅必居穷处，为家不治垣屋。曰：“后世贤，师吾俭；不贤，毋为势家所夺。”</p>
<p><em class="r">孝惠</em>二年，相国<em class="r">何</em>卒，谥为<em class="r">文终侯</em>。</p>
<p>后嗣以罪失侯者四世，绝，天子辄复求<em class="r">何</em>后，封续<em class="r">酂侯</em>，功臣莫得比焉。</p>
<p><em class="r">太史公</em>曰：<em class="r">萧相国何</em>于<em class="r">秦</em>时为刀笔吏，录录未有奇节。及<em class="r">汉</em>兴，依日月之末光，<em class="r">何</em>谨守管籥，因民之疾<em class="r">秦</em>法，顺流与之更始。<em class="r">淮阴</em>、<em class="r">黥布</em>等皆以诛灭，而<em class="r">何</em>之勋烂焉。位冠群臣，声施后世，与<em class="r">闳夭</em>、<em class="r">散宜生</em>等争烈矣。</p>
		</div>
	</div>
</main>

</body>
</html>
