<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十六田敬仲完世家第十六</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十六田敬仲完世家第十六</h1>
		<div class="content">
			<p><em class="r">陈完</em>者，<em class="r">陈厉公他</em>之子也。<em class="r">完</em>生，<em class="r">周</em>太史过<em class="r">陈</em>，<em class="r">陈厉公</em>使卜<em class="r">完</em>，卦得《观》之《否》：“是为观国之光，利用宾于王。此其代<em class="r">陈</em>有国乎？不在此而在异国乎？非此其身也，在其子孙。若在异国，必<em class="r">姜姓</em>。<em class="r">姜姓</em>，四岳之后。物莫能两大，<em class="r">陈</em>衰，此其昌乎？”</p>
<p><em class="r">厉公</em>者，<em class="r">陈文公</em>少子也，其母<em class="r">蔡</em>女。<em class="r">文公</em>卒，<em class="r">厉公</em>兄<em class="r">鲍</em>立，是为<em class="r">桓公</em>。<em class="r">桓公</em>与<em class="r">他</em>异母。及<em class="r">桓公</em>病，<em class="r">蔡</em>人为<em class="r">他</em>杀<em class="r">桓公鲍</em>及<em class="r">太子免</em>而立<em class="r">他</em>，为<em class="r">厉公</em>。<em class="r">厉公</em>既立，娶<em class="r">蔡</em>女。<em class="r">蔡</em>女淫于<em class="r">蔡</em>人，数归，<em class="r">厉公</em>亦数如<em class="r">蔡</em>。<em class="r">桓公</em>之少子<em class="r">林</em>怨<em class="r">厉公</em>杀其父与兄，乃令<em class="r">蔡</em>人诱<em class="r">厉公</em>而杀之。<em class="r">林</em>自立，是为<em class="r">庄公</em>。故<em class="r">陈完</em>不得立，为<em class="r">陈</em>大夫。<em class="r">厉公</em>之杀，以淫出国，故《春秋》曰“<em class="r">蔡</em>人杀<em class="r">陈他</em>”，罪之也。</p>
<p><em class="r">庄公</em>卒，立弟<em class="r">杵臼</em>，是为<em class="r">宣公</em>。<em class="r">宣公</em>二十一年，杀其太子<em class="r">禦寇</em>。<em class="r">禦寇</em>与<em class="r">完</em>相爱，恐祸及己，<em class="r">完</em>故奔<em class="r">齐</em>。<em class="r">齐桓公</em>欲使为卿，辞曰：“羁旅之臣幸得免负檐，君之惠也，不敢当高位。”<em class="r">桓公</em>使为工正。<em class="r">齐懿仲</em>欲妻<em class="r">完</em>，卜之，占曰：“是谓凤皇于蜚，和鸣锵锵。<em class="r">有妫</em>之后，将育于<em class="r">姜</em>。五世其昌，并于正卿。八世之后，莫之与京。”卒妻<em class="r">完</em>。<em class="r">完</em>之奔<em class="r">齐</em>，<em class="r">齐桓公</em>立十四年矣。</p>
<p><em class="r">完</em>卒，谥为<em class="r">敬仲</em>。<em class="r">仲</em>生<em class="r">稺孟夷</em>。<em class="r">敬仲</em>之如<em class="r">齐</em>，以<em class="r">陈</em>字为<em class="r">田氏</em>。</p>
<p><em class="r">田稺孟夷</em>生<em class="r">湣孟庄</em>，<em class="r">田湣孟庄</em>生<em class="r">文子须无</em>。<em class="r">田文子</em>事<em class="r">齐庄公</em>。</p>
<p><em class="r">晋</em>之大夫<em class="r">栾逞</em>作乱于<em class="r">晋</em>，来奔<em class="r">齐</em>，<em class="r">齐庄公</em>厚客之。<em class="r">晏婴</em>与<em class="r">田文子</em>谏，<em class="r">庄公</em>弗听。</p>
<p><em class="r">文子</em>卒，生<em class="r">桓子无宇</em>。<em class="r">田桓子无宇</em>有力，事<em class="r">齐庄公</em>，甚有宠。</p>
<p><em class="r">无宇</em>卒，生<em class="r">武子开</em>与<em class="r">釐子乞</em>。<em class="r">田釐子乞</em>事<em class="r">齐景公</em>为大夫，其收赋税于民以小斗受之，其禀予民以大斗，行阴德于民，而<em class="r">景公</em>弗禁。由此<em class="r">田氏</em>得<em class="r">齐</em>众心，宗族益强，民思<em class="r">田氏</em>。<em class="r">晏子</em>数谏<em class="r">景公</em>，<em class="r">景公</em>弗听。已而使于<em class="r">晋</em>，与<em class="r">叔向</em>私语曰：“<em class="r">齐国</em>之政其卒归于<em class="r">田氏</em>矣。”</p>
<p><em class="r">晏婴</em>卒后，<em class="r">范</em>、<em class="r">中行氏</em>反<em class="r">晋</em>。<em class="r">晋</em>攻之急，<em class="r">范</em>、<em class="r">中行</em>请粟于<em class="r">齐</em>。<em class="r">田乞</em>欲为乱，树党于诸侯，乃说<em class="r">景公</em>曰：“<em class="r">范</em>、<em class="r">中行</em>数有德于<em class="r">齐</em>，<em class="r">齐</em>不可不救。”<em class="r">齐</em>使<em class="r">田乞</em>救之而输之粟。</p>
<p><em class="r">景公</em>太子死，后有宠姬曰<em class="r">芮子</em>，生子<em class="r">荼</em>。<em class="r">景公</em>病，命其相<em class="r">国惠子</em>与<em class="r">高昭子</em>以子<em class="r">荼</em>为太子。<em class="r">景公</em>卒，两相<em class="r">高</em>、<em class="r">国</em>立<em class="r">荼</em>，是为<em class="r">晏孺子</em>。而<em class="r">田乞</em>不说，欲立<em class="r">景公</em>他子<em class="r">阳生</em>。<em class="r">阳生</em>素与<em class="r">乞</em>欢。<em class="r">晏孺子</em>之立也，<em class="r">阳生</em>奔<em class="r">鲁</em>。<em class="r">田乞</em>伪事<em class="r">高昭子</em>、<em class="r">国惠子</em>者，每朝代参乘，言曰：“始诸大夫不欲立<em class="r">孺子</em>。<em class="r">孺子</em>既立，君相之，大夫皆自危，谋作乱。”又绐大夫曰：“<em class="r">高昭子</em>可畏也，及未发先之。”诸大夫从之。<em class="r">田乞</em>、<em class="r">鲍牧</em>与大夫以兵入公室，攻<em class="r">高昭子</em>。<em class="r">昭子</em>闻之，与<em class="r">国惠子</em>救公。公师败。<em class="r">田乞</em>之众追<em class="r">国惠子</em>，<em class="r">惠子</em>奔<em class="r">莒</em>，遂返杀<em class="r">高昭子</em>。<em class="r">晏圉</em>奔<em class="r">鲁</em>。</p>
<p><em class="r">田乞</em>使人之<em class="r">鲁</em>，迎<em class="r">阳生</em>。<em class="r">阳生</em>至<em class="r">齐</em>，匿<em class="r">田乞</em>家。请诸大夫曰：“<em class="r">常</em>之母有鱼菽之祭，幸而来会饮。”会饮<em class="r">田氏</em>。<em class="r">田乞</em>盛<em class="r">阳生</em>橐中，置坐中央。发橐，出<em class="r">阳生</em>，曰：“此乃<em class="r">齐</em>君矣。”大夫皆伏谒。将盟立之，<em class="r">田乞</em>诬曰：“吾与<em class="r">鲍牧</em>谋共立<em class="r">阳生</em>也。”<em class="r">鲍牧</em>怒曰：“大夫忘<em class="r">景公</em>之命乎？”诸大夫欲悔，<em class="r">阳生</em>乃顿首曰：“可则立之，不可则已。”<em class="r">鲍牧</em>恐祸及己，乃复曰：“皆<em class="r">景公</em>之子，何为不可！”遂立<em class="r">阳生</em>于<em class="r">田乞</em>之家，是为<em class="r">悼公</em>。乃使人迁<em class="r">晏孺子</em>于<em class="r">骀</em>，而杀<em class="r">孺子荼</em>。<em class="r">悼公</em>既立，<em class="r">田乞</em>为相，专<em class="r">齐</em>政。</p>
<p>四年，<em class="r">田乞</em>卒，子<em class="r">常</em>代立，是为<em class="r">田成子</em>。</p>
<p><em class="r">鲍牧</em>与<em class="r">齐悼公</em>有郄，杀<em class="r">悼公</em>。<em class="r">齐</em>人共立其子<em class="r">壬</em>，是为<em class="r">简公</em>。<em class="r">田常成子</em>与<em class="r">监止</em>俱为左右相，相<em class="r">简公</em>。<em class="r">田常</em>心害<em class="r">监止</em>，<em class="r">监止</em>幸于<em class="r">简公</em>，权弗能去。于是<em class="r">田常</em>复修<em class="r">釐子</em>之政，以大斗出贷，以小斗收。<em class="r">齐</em>人歌之曰：“妪乎采芑，归乎<em class="r">田成子</em>！”<em class="r">齐</em>大夫朝，<em class="r">御鞅</em>谏<em class="r">简公</em>曰：“<em class="r">田</em>、<em class="r">监</em>不可并也，君其择焉。”君弗听。</p>
<p><em class="r">子我</em>者，<em class="r">监止</em>之宗人也，常与<em class="r">田氏</em>有卻。<em class="r">田氏</em>疏族<em class="r">田豹</em>事<em class="r">子我</em>有宠。<em class="r">子我</em>曰：“吾欲尽灭<em class="r">田氏</em>適，以<em class="r">豹</em>代<em class="r">田氏</em>宗。”<em class="r">豹</em>曰：“臣于<em class="r">田氏</em>疏矣。”不听。已而<em class="r">豹</em>谓<em class="r">田氏</em>曰：“<em class="r">子我</em>将诛<em class="r">田氏</em>，<em class="r">田氏</em>弗先，祸及矣。”<em class="r">子我</em>舍公宫，<em class="r">田常</em>兄弟四人乘如公宫，欲杀<em class="r">子我</em>。<em class="r">子我</em>闭门。<em class="r">简公</em>与妇人饮<em class="r">檀台</em>，将欲击<em class="r">田常</em>。太史<em class="r">子馀</em>曰：“<em class="r">田常</em>非敢为乱，将除害。”<em class="r">简公</em>乃止。<em class="r">田常</em>出，闻<em class="r">简公</em>怒，恐诛，将出亡。<em class="r">田子行</em>曰：“需，事之贼也。”<em class="r">田常</em>于是击<em class="r">子我</em>。<em class="r">子我</em>率其徒攻<em class="r">田氏</em>，不胜，出亡。<em class="r">田氏</em>之徒追杀<em class="r">子我</em>及<em class="r">监止</em>。</p>
<p><em class="r">简公</em>出奔，<em class="r">田氏</em>之徒追执<em class="r">简公</em>于<em class="r">徐州</em>。<em class="r">简公</em>曰：“蚤从<em class="r">御鞅</em>之言，不及此难。”<em class="r">田氏</em>之徒恐<em class="r">简公</em>复立而诛己，遂杀<em class="r">简公</em>。<em class="r">简公</em>立四年而杀。于是<em class="r">田常</em>立<em class="r">简公</em>弟<em class="r">骜</em>，是为<em class="r">平公</em>。<em class="r">平公</em>即位，<em class="r">田常</em>为相。</p>
<p><em class="r">田常</em>既杀<em class="r">简公</em>，惧诸侯共诛己，乃尽归<em class="r">鲁</em>、<em class="r">卫</em>侵地，西约<em class="r">晋</em>、<em class="r">韩</em>、<em class="r">魏</em>、<em class="r">赵氏</em>，南通<em class="r">吴</em>、<em class="r">越</em>之使，修功行赏，亲于百姓，以故<em class="r">齐</em>复定。</p>
<p><em class="r">田常</em>言于<em class="r">齐平公</em>曰：“德施人之所欲，君其行之；刑罚人之所恶，臣请行之。”行之五年，<em class="r">齐国</em>之政皆归<em class="r">田常</em>。<em class="r">田常</em>于是尽诛<em class="r">鲍</em>、<em class="r">晏</em>、<em class="r">监止</em>及公族之强者，而割<em class="r">齐</em>自<em class="r">安平</em>以东至<em class="r">琅邪</em>，自为封邑。封邑大于<em class="r">平公</em>之所食。</p>
<p><em class="r">田常</em>乃选<em class="r">齐国</em>中女子长七尺以上为后宫，后宫以百数，而使宾客舍人出入后宫者不禁。及<em class="r">田常</em>卒，有七十馀男。</p>
<p><em class="r">田常</em>卒，子<em class="r">襄子盤</em>代立，相<em class="r">齐</em>。<em class="r">常</em>谥为<em class="r">成子</em>。</p>
<p><em class="r">田襄子</em>既相<em class="r">齐宣公</em>，<em class="r">三晋</em>杀<em class="r">知伯</em>，分其地。<em class="r">襄子</em>使其兄弟宗人尽为<em class="r">齐</em>都邑大夫，与<em class="r">三晋</em>通使，且以有<em class="r">齐国</em>。</p>
<p><em class="r">襄子</em>卒，子<em class="r">庄子白</em>立。<em class="r">田庄子</em>相<em class="r">齐宣公</em>。<em class="r">宣公</em>四十三年，伐<em class="r">晋</em>，毁<em class="r">黄城</em>，围<em class="r">阳狐</em>。明年，伐<em class="r">鲁</em>、<em class="r">葛</em>及<em class="r">安陵</em>。明年，取<em class="r">鲁</em>之一城。</p>
<p><em class="r">庄子</em>卒，子<em class="r">太公和</em>立。<em class="r">田太公</em>相<em class="r">齐宣公</em>。<em class="r">宣公</em>四十八年，取<em class="r">鲁</em>之<em class="r">郕</em>。明年，<em class="r">宣公</em>与<em class="r">郑</em>人会<em class="r">西城</em>。伐<em class="r">卫</em>，取<em class="r">&lt;imgalt=""class="kindle-cn-inline-character"src="Image00085.jpg"/&gt;丘</em>。<em class="r">宣公</em>五十一年卒，<em class="r">田会</em>自<em class="r">廪丘</em>反。</p>
<p><em class="r">宣公</em>卒，子<em class="r">康公贷</em>立。<em class="r">贷</em>立十四年，淫于酒、妇人，不听政。<em class="r">太公</em>乃迁<em class="r">康公</em>于海上，食一城，以奉其先祀。明年，<em class="r">鲁</em>败<em class="r">齐平陆</em>。</p>
<p>三年，<em class="r">太公</em>与<em class="r">魏文侯</em>会<em class="r">浊泽</em>，求为诸侯。<em class="r">魏文侯</em>乃使使言<em class="r">周</em>天子及诸侯，请立<em class="r">齐</em>相<em class="r">田和</em>为诸侯。<em class="r">周</em>天子许之。<em class="r">康公</em>之十九年，<em class="r">田和</em>立为<em class="r">齐侯</em>，列于<em class="r">周室</em>，纪元年。</p>
<p><em class="r">齐侯太公和</em>立二年，<em class="r">和</em>卒，子<em class="r">桓公午</em>立。<em class="r">桓公午</em>五年，<em class="r">秦</em>、<em class="r">魏</em>攻<em class="r">韩</em>，<em class="r">韩</em>求救于<em class="r">齐</em>。<em class="r">齐桓公</em>召大臣而谋曰：“蚤救之孰与晚救之？”<em class="r">驺</em>忌曰：“不若勿救。”<em class="r">段干朋</em>曰：“不救，则<em class="r">韩</em>且折而入于<em class="r">魏</em>，不若救之。”<em class="r">田臣思</em>曰：“过矣君之谋也！<em class="r">秦</em>、<em class="r">魏</em>攻<em class="r">韩</em>，<em class="r">楚</em>、<em class="r">赵</em>必救之，是天以<em class="r">燕</em>予<em class="r">齐</em>也。”<em class="r">桓公</em>曰：“善。”乃阴告<em class="r">韩</em>使者而遣之。<em class="r">韩</em>自以为得<em class="r">齐</em>之救，因与<em class="r">秦</em>、<em class="r">魏</em>战。<em class="r">楚</em>、<em class="r">赵</em>闻之，果起兵而救之。<em class="r">齐</em>因起兵袭<em class="r">燕国</em>，取<em class="r">桑丘</em>。</p>
<p>六年，救<em class="r">卫</em>。<em class="r">桓公</em>卒，子<em class="r">威王因齐</em>立。是岁，故<em class="r">齐康公</em>卒，绝无后，奉邑皆入<em class="r">田氏</em>。</p>
<p><em class="r">齐威王</em>元年，<em class="r">三晋</em>因<em class="r">齐</em>丧来伐我<em class="r">灵丘</em>。三年，<em class="r">三晋</em>灭<em class="r">晋</em>后而分其地。六年，<em class="r">鲁</em>伐我，入<em class="r">阳关</em>。<em class="r">晋</em>伐我，至<em class="r">博陵</em>。七年，<em class="r">卫</em>伐我，取<em class="r">薛陵</em>。九年，<em class="r">赵</em>伐我，取<em class="r">甄</em>。</p>
<p><em class="r">威王</em>初即位以来，不治，委政卿大夫，九年之间，诸侯并伐，国人不治。于是<em class="r">威王</em>召<em class="r">即墨</em>大夫而语之曰：“自子之居<em class="r">即墨</em>也，毁言日至。然吾使人视<em class="r">即墨</em>，田野辟，民人给，官无留事，东方以宁。是子不事吾左右以求誉也。”封之万家。召<em class="r">阿</em>大夫语曰：“自子之守<em class="r">阿</em>，誉言日闻。然使使视<em class="r">阿</em>，田野不辟，民贫苦。昔日<em class="r">赵</em>攻<em class="r">甄</em>，子弗能救。<em class="r">卫</em>取<em class="r">薛陵</em>，子弗知。是子以币厚吾左右以求誉也。”是日，烹<em class="r">阿</em>大夫，及左右尝誉者皆并烹之。遂起兵西击<em class="r">赵</em>、<em class="r">卫</em>，败<em class="r">魏</em>于<em class="r">浊泽</em>而围<em class="r">惠王</em>。<em class="r">惠王</em>请献<em class="r">观</em>以和解，<em class="r">赵</em>人归我长城。于是<em class="r">齐国</em>震惧，人人不敢饰非，务尽其诚。<em class="r">齐国</em>大治。诸侯闻之，莫敢致兵于<em class="r">齐</em>二十馀年。</p>
<p><em class="r">驺忌子</em>以鼓琴见<em class="r">威王</em>，<em class="r">威王</em>说而舍之右室。须臾，王鼓琴，<em class="r">驺忌子</em>推户入曰：“善哉鼓琴！”王勃然不说，去琴按剑曰：“夫子见容未察，何以知其善也？”<em class="r">驺忌子</em>曰：“夫大弦浊以春温者，君也；小弦廉折以清者，相也；攫之深，醉之愉者，政令也；钧谐以鸣，大小相益，回邪而不相害者，四时也：吾是以知其善也。”王曰：“善语音。”<em class="r">驺忌子</em>曰：“何独语音，夫治国家而弭人民皆在其中。”王又勃然不说曰：“若夫语五音之纪，信未有如夫子者也。若夫治国家而弭人民，又何为乎丝桐之间？”<em class="r">驺忌子</em>曰：“夫大弦浊以春温者，君也；小弦廉折以清者，相也；攫之深而舍之愉者，政令也；钧谐以鸣，大小相益，回邪而不相害者，四时也。夫复而不乱者，所以治昌也；连而径者，所以存亡也：故曰琴音调而天下治。夫治国家而弭人民者，无若乎五音者。”王曰：“善。”</p>
<p><em class="r">驺忌子</em>见三月而受相印。<em class="r">淳于髡</em>见之曰：“善说哉！髡有愚志，愿陈诸前。”<em class="r">驺忌子</em>曰：“谨受教。”<em class="r">淳于髡</em>曰：“得全全昌，失全全亡。”<em class="r">驺忌子</em>曰：“谨受令，请谨毋离前。”<em class="r">淳于髡</em>曰：“狶膏棘轴，所以为滑也，然而不能运方穿。”<em class="r">驺忌子</em>曰：“谨受令，请谨事左右。”<em class="r">淳于髡</em>曰：“弓胶昔干，所以为合也，然而不能傅合疏罅。”<em class="r">驺忌子</em>曰：“谨受令，请谨自附于万民。”<em class="r">淳于髡</em>曰：“狐裘虽敝，不可补以黄狗之皮。”<em class="r">驺忌子</em>曰：“谨受令，请谨择君子，毋杂小人其间。”<em class="r">淳于髡</em>曰：“大车不较，不能载其常任；琴瑟不较，不能成其五音。”<em class="r">驺忌子</em>曰：“谨受令，请谨修法律而督奸吏。”<em class="r">淳于髡</em>说毕，趋出，至门，而面其仆曰：“是人者，吾语之微言五，其应我若响之应声，是人必封不久矣。”居期年，封以<em class="r">下邳</em>，号曰<em class="r">成侯</em>。</p>
<p><em class="r">威王</em>二十三年，与<em class="r">赵王</em>会<em class="r">平陆</em>。二十四年，与<em class="r">魏王</em>会田于郊。<em class="r">魏王</em>问曰：“王亦有宝乎？”<em class="r">威王</em>曰：“无有。”<em class="r">梁王</em>曰：“若寡人国小也，尚有径寸之珠照车前后各十二乘者十枚，奈何以万乘之国而无宝乎？”<em class="r">威王</em>曰：“寡人之所以为宝与王异。吾臣有<em class="r">檀子</em>者，使守<em class="r">南城</em>，则<em class="r">楚</em>人不敢为寇东取，<em class="r">泗上</em>十二诸侯皆来朝。吾臣有<em class="r">朌子</em>者，使守<em class="r">高唐</em>，则<em class="r">赵</em>人不敢东渔于<em class="r">河</em>。吾吏有<em class="r">黔夫</em>者，使守<em class="r">徐州</em>，则<em class="r">燕</em>人祭北门，<em class="r">赵</em>人祭西门，徙而从者七千馀家。吾臣有<em class="r">種首</em>者，使备盗贼，则道不拾遗。将以照千里，岂特十二乘哉！”<em class="r">梁惠王</em>惭，不怿而去。</p>
<p>二十六年，<em class="r">魏惠王</em>围<em class="r">邯郸</em>，<em class="r">赵</em>求救于<em class="r">齐</em>。<em class="r">齐威王</em>召大臣而谋曰：“救<em class="r">赵</em>孰与勿救？”<em class="r">驺忌子</em>曰：“不如勿救。”<em class="r">段干朋</em>曰：“不救则不义，且不利。”<em class="r">威王</em>曰：“何也？”对曰：“夫<em class="r">魏氏</em>并<em class="r">邯郸</em>，其于<em class="r">齐</em>何利哉？且夫救<em class="r">赵</em>而军其郊，是<em class="r">赵</em>不伐而<em class="r">魏</em>全也。故不如南攻<em class="r">襄陵</em>以弊<em class="r">魏</em>，<em class="r">邯郸</em>拔而乘<em class="r">魏</em>之弊。”<em class="r">威王</em>从其计。</p>
<p>其后<em class="r">成侯驺忌</em>与<em class="r">田忌</em>不善，<em class="r">公孙阅</em>谓<em class="r">成侯忌</em>曰：“公何不谋伐<em class="r">魏</em>，<em class="r">田忌</em>必将。战胜有功，则公之谋中也；战不胜，非前死则后北，而命在公矣。”于是<em class="r">成侯</em>言<em class="r">威王</em>，使<em class="r">田忌</em>南攻<em class="r">襄陵</em>。十月，<em class="r">邯郸</em>拔，<em class="r">齐</em>因起兵击<em class="r">魏</em>，大败之<em class="r">桂陵</em>。于是<em class="r">齐</em>最强于诸侯，自称为王，以令天下。</p>
<p>三十三年，杀其大夫<em class="r">牟辛</em>。</p>
<p>三十五年，<em class="r">公孙阅</em>又谓<em class="r">成侯忌</em>曰：“公何不令人操十金卜于市，曰‘我<em class="r">田忌</em>之人也。吾三战而三胜，声威天下。欲为大事，亦吉乎不吉乎’？”卜者出，因令人捕为之卜者，验其辞于王之所。<em class="r">田忌</em>闻之，因率其徒袭攻<em class="r">临淄</em>，求<em class="r">成侯</em>，不胜而奔。</p>
<p>三十六年，<em class="r">威王</em>卒，子<em class="r">宣王辟彊</em>立。</p>
<p><em class="r">宣王</em>元年，<em class="r">秦</em>用<em class="r">商鞅</em>。<em class="r">周</em>致伯于<em class="r">秦孝公</em>。</p>
<p>二年，<em class="r">魏</em>伐<em class="r">赵</em>。<em class="r">赵</em>与<em class="r">韩</em>亲，共击<em class="r">魏</em>。<em class="r">赵</em>不利，战于<em class="r">南梁</em>。<em class="r">宣王</em>召<em class="r">田忌</em>复故位。<em class="r">韩氏</em>请救于<em class="r">齐</em>。<em class="r">宣王</em>召大臣而谋曰：“蚤救孰与晚救？”<em class="r">驺忌子</em>曰：“不如勿救。”<em class="r">田忌</em>曰：“弗救，则<em class="r">韩</em>且折而入于<em class="r">魏</em>，不如蚤救之。”<em class="r">孙子</em>曰：“夫<em class="r">韩</em>、<em class="r">魏</em>之兵未弊而救之，是吾代<em class="r">韩</em>受<em class="r">魏</em>之兵，顾反听命于<em class="r">韩</em>也。且<em class="r">魏</em>有破国之志，<em class="r">韩</em>见亡，必东面而愬于<em class="r">齐</em>矣。吾因深结<em class="r">韩</em>之亲而晚承<em class="r">魏</em>之弊，则可重利而得尊名也。”<em class="r">宣王</em>曰：“善。”乃阴告<em class="r">韩</em>之使者而遣之。<em class="r">韩</em>因恃<em class="r">齐</em>，五战不胜，而东委国于<em class="r">齐</em>。<em class="r">齐</em>因起兵，使<em class="r">田忌</em>、<em class="r">田婴</em>将，<em class="r">孙子</em>为师，救<em class="r">韩</em>、<em class="r">赵</em>以击<em class="r">魏</em>，大败之<em class="r">马陵</em>，杀其将<em class="r">庞涓</em>，虏<em class="r">魏太子申</em>。其后<em class="r">三晋</em>之王皆因<em class="r">田婴</em>朝<em class="r">齐王</em>于<em class="r">博望</em>，盟而去。</p>
<p>七年，与<em class="r">魏王</em>会<em class="r">平阿</em>南。明年，复会<em class="r">甄</em>。<em class="r">魏惠王</em>卒。明年，与<em class="r">魏襄王</em>会<em class="r">徐州</em>，诸侯相王也。十年，<em class="r">楚</em>围我<em class="r">徐州</em>。十一年，与<em class="r">魏</em>伐<em class="r">赵</em>，<em class="r">赵</em>决<em class="r">河</em>水灌<em class="r">齐</em>、<em class="r">魏</em>，兵罢。十八年，<em class="r">秦惠王</em>称王。</p>
<p><em class="r">宣王</em>喜文学游说之士，自如<em class="r">驺衍</em>、<em class="r">淳于髡</em>、<em class="r">田骈</em>、<em class="r">接予</em>、<em class="r">慎到</em>、<em class="r">環渊</em>之徒七十六人，皆赐列第，为上大夫，不治而议论。是以<em class="r">齐稷下</em>学士复盛，且数百千人。</p>
<p>十九年，<em class="r">宣王</em>卒，子<em class="r">湣王地</em>立。</p>
<p><em class="r">湣王</em>元年，<em class="r">秦</em>使<em class="r">张仪</em>与诸侯执政会于<em class="r">齧桑</em>。三年，封<em class="r">田婴</em>于<em class="r">薛</em>。四年，迎妇于<em class="r">秦</em>。七年，与<em class="r">宋</em>攻<em class="r">魏</em>，败之<em class="r">观泽</em>。</p>
<p>十二年，攻<em class="r">魏</em>。<em class="r">楚</em>围<em class="r">雍氏</em>，<em class="r">秦</em>败<em class="r">屈丐</em>。<em class="r">苏代</em>谓<em class="r">田轸</em>曰：“臣愿有谒于公，其为事甚完，便<em class="r">楚</em>利公，成为福，不成亦为福。今者臣立于门，客有言曰<em class="r">魏王</em>谓<em class="r">韩冯</em>、<em class="r">张仪</em>曰：‘<em class="r">煮枣</em>将拔，<em class="r">齐</em>兵又进，子来救寡人则可矣；不救寡人，寡人弗能拔。’此特转辞也。<em class="r">秦</em>、<em class="r">韩</em>之兵毋东，旬馀，则<em class="r">魏氏</em>转<em class="r">韩</em>从<em class="r">秦</em>，<em class="r">秦</em>逐<em class="r">张仪</em>，交臂而事<em class="r">齐楚</em>，此公之事成也。”<em class="r">田轸</em>曰：“奈何使无东？”对曰：“<em class="r">韩冯</em>之救<em class="r">魏</em>之辞，必不谓<em class="r">韩王</em>曰‘<em class="r">冯</em>以为<em class="r">魏</em>’，必曰‘<em class="r">冯</em>将以<em class="r">秦韩</em>之兵东却<em class="r">齐宋</em>，<em class="r">冯</em>因抟三国之兵，乘<em class="r">屈丐</em>之&lt;imgalt=""class="kindle-cn-inline-character"src="Image00086.jpg"/&gt;，南割于<em class="r">楚</em>，故地必尽得之矣’。<em class="r">张仪</em>救<em class="r">魏</em>之辞，必不谓<em class="r">秦王</em>曰‘<em class="r">仪</em>以为<em class="r">魏</em>’，必曰‘<em class="r">仪</em>且以<em class="r">秦韩</em>之兵东距<em class="r">齐宋</em>，<em class="r">仪</em>将抟三国之兵，乘<em class="r">屈丐</em>之&lt;imgalt=""class="kindle-cn-inline-character"src="Image00086.jpg"/&gt;，南割于<em class="r">楚</em>，名存亡国，实伐<em class="r">三川</em>而归，此王业也’。公令<em class="r">楚王</em>与<em class="r">韩氏</em>地，使<em class="r">秦</em>制和，谓<em class="r">秦王</em>曰‘请与<em class="r">韩</em>地，而王以施<em class="r">三川</em>，<em class="r">韩氏</em>之兵不用而得地于<em class="r">楚</em>’。<em class="r">韩冯</em>之东兵之辞且谓<em class="r">秦</em>何？曰‘<em class="r">秦</em>兵不用而得<em class="r">三川</em>，伐<em class="r">楚韩</em>以窘<em class="r">魏</em>，<em class="r">魏氏</em>不敢东，是孤<em class="r">齐</em>也’。<em class="r">张仪</em>之东兵之辞且谓何？曰‘<em class="r">秦韩</em>欲地而兵有案，声威发于<em class="r">魏</em>，<em class="r">魏氏</em>之欲不失<em class="r">齐楚</em>者有资矣’。<em class="r">魏氏</em>转<em class="r">秦韩</em>争事<em class="r">齐楚</em>，<em class="r">楚王</em>欲而无与地，公令<em class="r">秦韩</em>之兵不用而得地，有一大德也。<em class="r">秦韩</em>之王劫于<em class="r">韩冯</em>、<em class="r">张仪</em>而东兵以徇服<em class="r">魏</em>，公常执左券以责于<em class="r">秦韩</em>，此其善于公而恶<em class="r">张子</em>多资矣。”</p>
<p>十三年，<em class="r">秦惠王</em>卒。二十三年，与<em class="r">秦</em>击败<em class="r">楚</em>于<em class="r">重丘</em>。二十四年，<em class="r">秦</em>使<em class="r">泾阳君</em>质于<em class="r">齐</em>。二十五年，归<em class="r">泾阳君</em>于<em class="r">秦</em>。<em class="r">孟尝君薛文</em>入<em class="r">秦</em>，即相<em class="r">秦</em>。<em class="r">文</em>亡去。二十六年，<em class="r">齐</em>与<em class="r">韩魏</em>共攻<em class="r">秦</em>，至<em class="r">函谷</em>军焉。二十八年，<em class="r">秦</em>与<em class="r">韩河</em>外以和，兵罢。二十九年，<em class="r">赵</em>杀其<em class="r">主父</em>。<em class="r">齐</em>佐<em class="r">赵</em>灭<em class="r">中山</em>。</p>
<p>三十六年，王为东帝，<em class="r">秦昭王</em>为西帝。<em class="r">苏代</em>自<em class="r">燕</em>来，入<em class="r">齐</em>，见于<em class="r">章华</em>东门。<em class="r">齐王</em>曰：“嘻，善，子来！<em class="r">秦</em>使<em class="r">魏冉</em>致帝，子以为何如？”对曰：“王之问臣也卒，而患之所从来微，愿王受之而勿备称也。<em class="r">秦</em>称之，天下安之，王乃称之，无后也。且让争帝名，无伤也。<em class="r">秦</em>称之，天下恶之，王因勿称，以收天下，此大资也。且天下立两帝，王以天下为尊<em class="r">齐</em>乎？尊<em class="r">秦</em>乎？”王曰：“尊<em class="r">秦</em>。”曰：“释帝，天下爱<em class="r">齐</em>乎？爱<em class="r">秦</em>乎？”王曰：“爱<em class="r">齐</em>而憎<em class="r">秦</em>。”曰：“两帝立约伐<em class="r">赵</em>，孰与伐<em class="r">桀宋</em>之利？”王曰：“伐<em class="r">桀宋</em>利。”对曰：“夫约钧，然与<em class="r">秦</em>为帝而天下独尊<em class="r">秦</em>而轻<em class="r">齐</em>，释帝则天下爱<em class="r">齐</em>而憎<em class="r">秦</em>，伐<em class="r">赵</em>不如伐<em class="r">桀宋</em>之利，故愿王明释帝以收天下，倍约宾<em class="r">秦</em>，无争重，而王以其间举<em class="r">宋</em>。夫有<em class="r">宋</em>，<em class="r">卫</em>之<em class="r">阳地</em>危；有<em class="r">济</em>西，<em class="r">赵</em>之<em class="r">河</em>东国危；有<em class="r">淮</em>北，<em class="r">楚</em>之东国危；有<em class="r">陶</em>、<em class="r">平陆</em>，<em class="r">梁</em>门不开。释帝而贷之以伐<em class="r">桀宋</em>之事，国重而名尊，<em class="r">燕楚</em>所以形服，天下莫敢不听，此<em class="r">汤武</em>之举也。敬<em class="r">秦</em>以为名，而后使天下憎之，此所谓以卑为尊者也。愿王孰虑之。”于是<em class="r">齐</em>去帝复为王，<em class="r">秦</em>亦去帝位。</p>
<p>三十八年，伐<em class="r">宋</em>。<em class="r">秦昭王</em>怒曰：“吾爱<em class="r">宋</em>与爱<em class="r">新城</em>、<em class="r">阳晋</em>同。<em class="r">韩聂</em>与吾友也，而攻吾所爱，何也？”<em class="r">苏代</em>为<em class="r">齐</em>谓<em class="r">秦王</em>曰：“<em class="r">韩聂</em>之攻<em class="r">宋</em>，所以为王也。<em class="r">齐</em>强，辅之以<em class="r">宋</em>，<em class="r">楚魏</em>必恐，恐必西事<em class="r">秦</em>，是王不烦一兵，不伤一士，无事而割<em class="r">安邑</em>也，此<em class="r">韩聂</em>之所祷于王也。”<em class="r">秦王</em>曰：“吾患<em class="r">齐</em>之难知。一从一衡，其说何也？”对曰：“天下国令<em class="r">齐</em>可知乎？<em class="r">齐</em>以攻<em class="r">宋</em>，其知事<em class="r">秦</em>以万乘之国自辅，不西事<em class="r">秦</em>则<em class="r">宋</em>治不安。中国白头游敖之士皆积智欲离<em class="r">齐秦</em>之交，伏式结轶西驰者，未有一人言善<em class="r">齐</em>者也，伏式结轶东驰者，未有一人言善<em class="r">秦</em>者也。何则？皆不欲<em class="r">齐秦</em>之合也。何<em class="r">晋楚</em>之智而<em class="r">齐秦</em>之愚也！<em class="r">晋楚</em>合必议<em class="r">齐秦</em>，<em class="r">齐秦</em>合必图<em class="r">晋楚</em>，请以此决事。”<em class="r">秦王</em>曰：“诺。”于是<em class="r">齐</em>遂伐<em class="r">宋</em>，<em class="r">宋王</em>出亡，死于<em class="r">温</em>。<em class="r">齐</em>南割<em class="r">楚</em>之<em class="r">淮</em>北，西侵<em class="r">三晋</em>，欲以并<em class="r">周室</em>，为天子。<em class="r">泗上</em>诸侯<em class="r">邹鲁</em>之君皆称臣，诸侯恐惧。</p>
<p>三十九年，<em class="r">秦</em>来伐，拔我列城九。</p>
<p>四十年，<em class="r">燕</em>、<em class="r">秦</em>、<em class="r">楚</em>、<em class="r">三晋</em>合谋，各出锐师以伐，败我<em class="r">济</em>西。王解而却。<em class="r">燕</em>将<em class="r">乐毅</em>遂入<em class="r">临淄</em>，尽取<em class="r">齐</em>之宝藏器。<em class="r">湣王</em>出亡，之<em class="r">卫</em>。<em class="r">卫</em>君辟宫舍之，称臣而共具。<em class="r">湣王</em>不逊，<em class="r">卫</em>人侵之。<em class="r">湣王</em>去，走<em class="r">邹</em>、<em class="r">鲁</em>，有骄色，<em class="r">邹</em>、<em class="r">鲁</em>君弗内，遂走<em class="r">莒</em>。<em class="r">楚</em>使<em class="r">淖齿</em>将兵救<em class="r">齐</em>，因相<em class="r">齐湣王</em>。<em class="r">淖齿</em>遂杀<em class="r">湣王</em>而与<em class="r">燕</em>共分<em class="r">齐</em>之侵地卤器。</p>
<p><em class="r">湣王</em>之遇杀，其子<em class="r">法章</em>变名姓为<em class="r">莒太史敫</em>家庸。<em class="r">太史敫</em>女奇<em class="r">法章</em>状貌，以为非恒人，怜而常窃衣食之，而与私通焉。<em class="r">淖齿</em>既以去<em class="r">莒</em>，<em class="r">莒</em>中人及<em class="r">齐</em>亡臣相聚求<em class="r">湣王</em>子，欲立之。<em class="r">法章</em>惧其诛己也，久之，乃敢自言“我<em class="r">湣王</em>子也”。于是<em class="r">莒</em>人共立<em class="r">法章</em>，是为<em class="r">襄王</em>。以保<em class="r">莒城</em>而布告<em class="r">齐</em>国中：“王已立在<em class="r">莒</em>矣。”</p>
<p><em class="r">襄王</em>既立，立<em class="r">太史氏</em>女为王后，是为<em class="r">君王后</em>，生子<em class="r">建</em>。<em class="r">太史敫</em>曰：“女不取媒因自嫁，非吾种也，汙吾世。”终身不睹<em class="r">君王后</em>。<em class="r">君王后</em>贤，不以不睹故失人子之礼。</p>
<p><em class="r">襄王</em>在<em class="r">莒</em>五年，<em class="r">田单</em>以<em class="r">即墨</em>攻破<em class="r">燕</em>军，迎<em class="r">襄王</em>于<em class="r">莒</em>，入<em class="r">临菑</em>。<em class="r">齐</em>故地尽复属<em class="r">齐</em>。<em class="r">齐</em>封<em class="r">田单</em>为<em class="r">安平君</em>。</p>
<p>十四年，<em class="r">秦</em>击我<em class="r">刚寿</em>。十九年，<em class="r">襄王</em>卒，子<em class="r">建</em>立。</p>
<p><em class="r">王建</em>立六年，<em class="r">秦</em>攻<em class="r">赵</em>，<em class="r">齐楚</em>救之。<em class="r">秦</em>计曰：“<em class="r">齐楚</em>救<em class="r">赵</em>，亲则退兵，不亲遂攻之。”<em class="r">赵</em>无食，请粟于<em class="r">齐</em>，<em class="r">齐</em>不听。<em class="r">周子</em>曰：“不如听之以退<em class="r">秦</em>兵，不听则<em class="r">秦</em>兵不却，是<em class="r">秦</em>之计中而<em class="r">齐楚</em>之计过也。且<em class="r">赵</em>之于<em class="r">齐楚</em>，扞蔽也，犹齿之有唇也，唇亡则齿寒。今日亡<em class="r">赵</em>，明日患及<em class="r">齐楚</em>。且救<em class="r">赵</em>之务，宜若奉漏瓮沃焦釜也。夫救<em class="r">赵</em>，高义也；却<em class="r">秦</em>兵，显名也。义救亡国，威却强<em class="r">秦</em>之兵，不务为此而务爱粟，为国计者过矣。”<em class="r">齐王</em>弗听。<em class="r">秦</em>破<em class="r">赵</em>于<em class="r">长平</em>四十馀万，遂围<em class="r">邯郸</em>。</p>
<p>十六年，<em class="r">秦</em>灭<em class="r">周</em>。<em class="r">君王后</em>卒。二十三年，<em class="r">秦</em>置<em class="r">东郡</em>。二十八年，王入朝<em class="r">秦</em>，<em class="r">秦王政</em>置酒<em class="r">咸阳</em>。三十五年，<em class="r">秦</em>灭<em class="r">韩</em>。三十七年，<em class="r">秦</em>灭<em class="r">赵</em>。三十八年，<em class="r">燕</em>使<em class="r">荆轲</em>刺<em class="r">秦王</em>，<em class="r">秦王</em>觉，杀<em class="r">轲</em>。明年，<em class="r">秦</em>破<em class="r">燕</em>，<em class="r">燕王</em>亡走<em class="r">辽东</em>。明年，<em class="r">秦</em>灭<em class="r">魏</em>，<em class="r">秦</em>兵次于<em class="r">历下</em>。四十二年，<em class="r">秦</em>灭<em class="r">楚</em>。明年，虏<em class="r">代王嘉</em>，灭<em class="r">燕王喜</em>。</p>
<p>四十四年，<em class="r">秦</em>兵击<em class="r">齐</em>。<em class="r">齐王</em>听相<em class="r">后胜</em>计，不战，以兵降<em class="r">秦</em>。<em class="r">秦</em>虏<em class="r">王建</em>，迁之<em class="r">共</em>。遂灭<em class="r">齐</em>为郡。天下壹并于<em class="r">秦</em>，<em class="r">秦王政</em>立号为皇帝。始，<em class="r">君王后</em>贤，事<em class="r">秦</em>谨，与诸侯信，<em class="r">齐</em>亦东边海上，<em class="r">秦</em>日夜攻<em class="r">三晋</em>、<em class="r">燕</em>、<em class="r">楚</em>，五国各自救于<em class="r">秦</em>，以故<em class="r">王建</em>立四十馀年不受兵。<em class="r">君王后</em>死，<em class="r">后胜</em>相<em class="r">齐</em>，多受<em class="r">秦</em>间金，多使宾客入<em class="r">秦</em>，<em class="r">秦</em>又多予金，客皆为反间，劝王去从朝<em class="r">秦</em>，不修攻战之备，不助五国攻<em class="r">秦</em>，<em class="r">秦</em>以故得灭五国。五国已亡，<em class="r">秦</em>兵卒入<em class="r">临淄</em>，民莫敢格者。<em class="r">王建</em>遂降，迁于<em class="r">共</em>。故<em class="r">齐</em>人怨<em class="r">王建</em>不蚤与诸侯合从攻<em class="r">秦</em>，听奸臣宾客以亡其国，歌之曰：“松耶柏耶？住<em class="r">建共</em>者客耶？”疾<em class="r">建</em>用客之不详也。</p>
<p><em class="r">太史公</em>曰：盖<em class="r">孔子</em>晚而喜《易》。《易》之为术，幽明远矣，非通人达才孰能注意焉！故<em class="r">周</em>太史之卦<em class="r">田敬仲完</em>，占至十世之后；及<em class="r">完</em>奔<em class="r">齐</em>，<em class="r">懿仲</em>卜之亦云。<em class="r">田乞</em>及<em class="r">常</em>所以比犯二君，专<em class="r">齐国</em>之政，非必事势之渐然也，盖若遵厌兆祥云。</p>
		</div>
	</div>
</main>

</body>
</html>
