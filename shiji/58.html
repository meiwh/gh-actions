<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷五十八梁孝王世家第二十八</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷五十八梁孝王世家第二十八</h1>
		<div class="content">
			<p><em class="r">梁孝王武</em>者，<em class="r">孝文皇</em>帝子也，而与<em class="r">孝景帝</em>同母。母，<em class="r">窦太后</em>也。</p>
<p><em class="r">孝文帝</em>凡四男：长子曰太子，是为<em class="r">孝景帝</em>；次子<em class="r">武</em>；次子<em class="r">参</em>；次子<em class="r">胜</em>。<em class="r">孝文帝</em>即位二年，以<em class="r">武</em>为<em class="r">代王</em>，以<em class="r">参</em>为<em class="r">太原王</em>，以<em class="r">胜</em>为<em class="r">梁王</em>。二岁，徙<em class="r">代王</em>为<em class="r">淮阳王</em>。以<em class="r">代</em>尽与<em class="r">太原王</em>，号曰<em class="r">代王</em>。<em class="r">参</em>立十七年，<em class="r">孝文</em>后二年卒，谥为<em class="r">孝王</em>。子<em class="r">登</em>嗣立，是为<em class="r">代共王</em>。立二十九年，<em class="r">元光</em>二年卒。子<em class="r">义</em>立，，是为<em class="r">代王</em>。十九年，<em class="r">汉</em>广关，以<em class="r">常山</em>为限，而徙<em class="r">代王</em>王<em class="r">清河</em>。<em class="r">清河王</em>徙以<em class="r">元鼎</em>三年也。</p>
<p>初，<em class="r">武</em>为<em class="r">淮阳王</em>十年，而<em class="r">梁王胜</em>卒，谥为<em class="r">梁怀王</em>。<em class="r">怀王</em>最少子，爱幸异于他子。其明年，徙<em class="r">淮阳王武</em>为<em class="r">梁王</em>。<em class="r">梁王</em>之初王<em class="r">梁</em>，<em class="r">孝文帝</em>之十二年也。<em class="r">梁王</em>自初王通历已十一年矣。</p>
<p><em class="r">梁王</em>十四年，入朝。十七年，十八年，比年入朝，留，其明年，乃之国。二十一年，入朝。二十二年，<em class="r">孝文帝</em>崩。二十四年，入朝。二十五年，复入朝。是时上未置太子也。上与<em class="r">梁王</em>燕饮，尝从容言曰：“千秋万岁后传于王。”王辞谢。虽知非至言，然心内喜。太后亦然。</p>
<p>其春，<em class="r">吴楚齐赵</em>七国反。<em class="r">吴楚</em>先击<em class="r">梁棘壁</em>，杀数万人。<em class="r">梁孝王</em>城守<em class="r">睢阳</em>，而使<em class="r">韩安国</em>、<em class="r">张羽</em>等为大将军，以距<em class="r">吴楚</em>。<em class="r">吴楚</em>以<em class="r">梁</em>为限，不敢过而西，与太尉<em class="r">亚夫</em>等相距三月。<em class="r">吴楚</em>破，而<em class="r">梁</em>所破杀虏略与<em class="r">汉</em>中分。明年，<em class="r">汉</em>立太子。其后<em class="r">梁</em>最亲，有功，又为大国，居天下膏腴地。地北界<em class="r">泰山</em>，西至<em class="r">高阳</em>，四十馀城，皆多大县。</p>
<p><em class="r">孝王</em>，<em class="r">窦太后</em>少子也，爱之，赏赐不可胜道。于是<em class="r">孝王</em>筑<em class="r">东苑</em>，方三百馀里。广<em class="r">睢阳城</em>七十里。大治宫室，为复道，自宫连属于<em class="r">平台</em>三十馀里。得赐天子旌旗，出从千乘万骑。东西驰猎，拟于天子。出言&lt;imgalt=""class="kindle-cn-inline-character"src="Image00097.jpg"/&gt;，入言警。招延四方豪桀，自山以东游说之士莫不毕至。<em class="r">齐</em>人<em class="r">羊胜</em>、<em class="r">公孙诡</em>、<em class="r">邹阳</em>之属。<em class="r">公孙诡</em>多奇邪计，初见王，赐千金，官至中尉，<em class="r">梁</em>号之曰<em class="r">公孙将军</em>。<em class="r">梁</em>多作兵器弩弓矛数十万，而府库金钱且百巨万，珠玉宝器多于京师。</p>
<p>二十九年十月，<em class="r">梁孝王</em>入朝。<em class="r">景帝</em>使使持节乘舆驷马，迎<em class="r">梁王</em>于关下。既朝，上疏因留。以太后亲故，王入则侍<em class="r">景帝</em>同辇，出则同车游猎，射禽兽<em class="r">上林</em>中。<em class="r">梁</em>之侍中、郎、谒者著籍引出入天子殿门，与<em class="r">汉</em>宦官无异。</p>
<p>十一月，上废<em class="r">栗太子</em>，<em class="r">窦太后</em>心欲以<em class="r">孝王</em>为后嗣。大臣及<em class="r">袁盎</em>等有所关说于<em class="r">景帝</em>，<em class="r">窦太后</em>义格，亦遂不复言以<em class="r">梁王</em>为嗣事由此。以事秘，世莫知。乃辞归国。</p>
<p>其夏四月，上立<em class="r">胶东王</em>为太子。<em class="r">梁王</em>怨<em class="r">袁盎</em>及议臣，乃与<em class="r">羊胜</em>、<em class="r">公孙诡</em>之属阴使人刺杀<em class="r">袁盎</em>及他议臣十馀人。逐其贼，未得也。于是天子意<em class="r">梁王</em>，逐贼，果<em class="r">梁</em>使之。乃遣使冠盖相望于道，覆按<em class="r">梁</em>，捕<em class="r">公孙诡</em>、<em class="r">羊胜</em>。<em class="r">公孙诡</em>、<em class="r">羊胜</em>匿王后宫。使者责二千石急，<em class="r">梁</em>相<em class="r">轩丘豹</em>及内史<em class="r">韩安国</em>进谏王，王乃令<em class="r">胜</em>、<em class="r">诡</em>皆自杀，出之。上由此怨望于<em class="r">梁王</em>。<em class="r">梁王</em>恐，乃使<em class="r">韩安国</em>因长公主谢罪太后，然后得释。</p>
<p>上怒稍解，因上书请朝。既至关，<em class="r">茅兰</em>说王，使乘布车，从两骑入，匿于长公主园。<em class="r">汉</em>使使迎王，王已入关，车骑尽居外，不知王处。太后泣曰：“帝杀吾子！”<em class="r">景帝</em>忧恐。于是<em class="r">梁王</em>伏斧质于阙下，谢罪，然后太后、<em class="r">景帝</em>大喜，相泣，复如故。悉召王从官入关。然<em class="r">景帝</em>益疏王，不同车辇矣。</p>
<p>三十五年冬，复朝。上疏欲留，上弗许。归国，意忽忽不乐。北猎<em class="r">良山</em>，有献牛，足出背上，<em class="r">孝王</em>恶之。六月中，病热，六日卒，谥曰<em class="r">孝王</em>。</p>
<p><em class="r">孝王</em>慈孝，每闻太后病，口不能食，居不安寝，常欲留<em class="r">长安</em>侍太后。太后亦爱之。及闻<em class="r">梁王</em>薨，<em class="r">窦太后</em>哭极哀，不食，曰：“帝果杀吾子！”<em class="r">景帝</em>哀惧，不知所为。与长公主计之，乃分<em class="r">梁</em>为五国，尽立<em class="r">孝王</em>男五人为王，女五人皆食汤沐邑。于是奏之太后，太后乃说，为帝加壹餐。</p>
<p><em class="r">梁孝王</em>长子<em class="r">买</em>为<em class="r">梁王</em>，是为<em class="r">共王</em>；子<em class="r">明</em>为<em class="r">济川王</em>；子<em class="r">彭离</em>为<em class="r">济东王</em>；子<em class="r">定</em>为<em class="r">山阳王</em>；子<em class="r">不识</em>为<em class="r">济阴王</em>。</p>
<p><em class="r">孝王</em>未死时，财以巨万计，不可胜数。及死，藏府馀黄金尚四十馀万斤，他财物称是。</p>
<p><em class="r">梁共王</em>三年，<em class="r">景帝</em>崩。<em class="r">共王</em>立七年卒，子<em class="r">襄</em>立，是为<em class="r">平王</em>。</p>
<p><em class="r">梁平王襄</em>十四年，母曰<em class="r">陈太后</em>。<em class="r">共王</em>母曰<em class="r">李太后</em>。<em class="r">李太后</em>，亲<em class="r">平王</em>之大母也。而<em class="r">平王</em>之后姓<em class="r">任</em>，曰<em class="r">任王后</em>。<em class="r">任王后</em>甚有宠于<em class="r">平王襄</em>。初，<em class="r">孝王</em>在时，有罍樽，直千金。<em class="r">孝王</em>诫后世，善保罍樽，无得以与人。<em class="r">任王后</em>闻而欲得罍樽。<em class="r">平王</em>大母<em class="r">李太后</em>曰：“先王有命，无得以罍樽与人。他物虽百巨万，犹自恣也。”<em class="r">任王后</em>绝欲得之。<em class="r">平王襄</em>直使人开府取罍樽，赐<em class="r">任王后</em>。<em class="r">李太后</em>大怒，<em class="r">汉</em>使者来，欲自言，<em class="r">平王襄</em>及<em class="r">任王后</em>遮止，闭门，<em class="r">李太后</em>与争门，措指，遂不得见<em class="r">汉</em>使者。<em class="r">李太后</em>亦私与食官长及郎中<em class="r">尹霸</em>等士通乱，而王与<em class="r">任王后</em>以此使人风止<em class="r">李太后</em>，<em class="r">李太后</em>内有淫行，亦已。后病薨。病时，<em class="r">任后</em>未尝请病；薨，又不持丧。</p>
<p><em class="r">元朔</em>中，<em class="r">睢阳</em>人<em class="r">类犴反</em>者，人有辱其父，而与<em class="r">淮阳</em>太守客出同车。太守客出下车，<em class="r">类犴反</em>杀其仇于车上而去。<em class="r">淮阳</em>太守怒，以让<em class="r">梁</em>二千石。二千石以下求<em class="r">反</em>甚急，执<em class="r">反</em>亲戚。<em class="r">反</em>知国阴事，乃上变事，具告知王与大母争樽状。时丞相以下见知之，欲以伤<em class="r">梁</em>长吏，其书闻天子。天子下吏验问，有之。公卿请废<em class="r">襄</em>为庶人。天子曰：“<em class="r">李太后</em>有淫行，而<em class="r">梁王襄</em>无良师傅，故陷不义。”乃削<em class="r">梁</em>八城，枭<em class="r">任王后</em>首于市。<em class="r">梁</em>馀尚有十城。<em class="r">襄</em>立三十九年卒，谥为<em class="r">平王</em>。子<em class="r">无伤</em>立为<em class="r">梁王</em>也。</p>
<p><em class="r">济川王明</em>者，<em class="r">梁孝王</em>子，以<em class="r">桓邑侯孝景</em>中六年为<em class="r">济川王</em>。七岁，坐射杀其中尉，<em class="r">汉</em>有司请诛，天子弗忍诛，废<em class="r">明</em>为庶人，迁<em class="r">房陵</em>，地入于<em class="r">汉</em>为郡。</p>
<p><em class="r">济东王彭离</em>者，<em class="r">梁孝王</em>子，以<em class="r">孝景</em>中六年为<em class="r">济东王</em>。二十九年，<em class="r">彭离</em>骄悍，无人君礼，昏暮私与其奴、亡命少年数十人行剽杀人，取财物以为好。所杀发觉者百馀人，国皆知之，莫敢夜行。所杀者子上书言。<em class="r">汉</em>有司请诛，上不忍，废以为庶人，迁<em class="r">上庸</em>，地入于<em class="r">汉</em>，为<em class="r">大河郡</em>。</p>
<p><em class="r">山阳哀王定</em>者，<em class="r">梁孝王</em>子，以<em class="r">孝景</em>中六年为<em class="r">山阳王</em>。九年卒，无子，国除，地入于<em class="r">汉</em>，为<em class="r">山阳郡</em>。<em class="r">济阴哀王不识</em>者，<em class="r">梁孝王</em>子，以<em class="r">孝景</em>中六年为<em class="r">济阴王</em>。一岁卒，无子，国除，地入于<em class="r">汉</em>，为<em class="r">济阴郡</em>。</p>
<p><em class="r">太史公曰</em>：<em class="r">梁孝王</em>虽以亲爱之故，王膏腴之地，然会<em class="r">汉家</em>隆盛，百姓殷富，故能植其财货，广宫室，车服拟于天子。然亦僭矣。</p>
<p><em class="r">褚先生</em>曰：臣为郎时，闻之于宫殿中老郎吏好事者称道之也。窃以为令<em class="r">梁孝王</em>怨望，欲为不善者，事从中生。今太后，女主也，以爱少子故，欲令<em class="r">梁王</em>为太子。大臣不时正言其不可状，阿意治小，私说意以受赏赐，非忠臣也。齐如<em class="r">魏其侯窦婴</em>之正言也，何以有后祸？<em class="r">景帝</em>与王燕见，侍太后饮，<em class="r">景帝</em>曰：“千秋万岁之后传王。”太后喜说。<em class="r">窦婴</em>在前，据地言曰：“<em class="r">汉</em>法之约，传子適孙，今帝何以得传弟，擅乱高帝约乎！”于是<em class="r">景帝</em>默然无声。太后意不说。</p>
<p>故<em class="r">成王</em>与小弱弟立树下，取一桐叶以与之，曰：“吾用封汝。”<em class="r">周公</em>闻之，进见曰：“天王封弟，甚善。”<em class="r">成王</em>曰：“吾直与戏耳。”<em class="r">周公</em>曰：“人主无过举，不当有戏言，言之必行之。”于是乃封小弟以<em class="r">应县</em>。是后<em class="r">成王</em>没齿不敢有戏言，言必行之。《孝经》曰：“非法不言，非道不行。”此圣人之法言也。今主上不宜出好言于<em class="r">梁王</em>。<em class="r">梁王</em>上有太后之重，骄蹇日久，数闻<em class="r">景帝</em>好言，千秋万世之后传王，而实不行。</p>
<p>又诸侯王朝见天子，<em class="r">汉</em>法凡当四见耳。始到，入小见；到正月朔旦，奉皮荐璧玉贺正月，法见；后三日，为王置酒，赐金钱财物；后二日，复入小见，辞去。凡留<em class="r">长安</em>不过二十日。小见者，燕见于禁门内，饮于省中，非士人所得入也。今<em class="r">梁王</em>西朝，因留，且半岁。入与人主同辇，出与同车。示风以大言而实不与，令出怨言，谋畔逆，乃随而忧之，不亦远乎！非大贤人，不知退让。今<em class="r">汉</em>之仪法，朝见贺正月者，常一王与四侯俱朝见，十馀岁一至。今<em class="r">梁王</em>常比年入朝见，久留。鄙语曰“骄子不孝”，非恶言也。故诸侯王当为置良师傅，相忠言之士，如<em class="r">汲黯</em>、<em class="r">韩长孺</em>等，敢直言极谏，安得有患害！</p>
<p>盖闻<em class="r">梁王</em>西入朝，谒<em class="r">窦太后</em>，燕见，与<em class="r">景帝</em>俱侍坐于太后前，语言私说。太后谓帝曰：“吾闻<em class="r">殷</em>道亲亲，<em class="r">周</em>道尊尊，其义一也。安车大驾，用<em class="r">梁孝王</em>为寄。”<em class="r">景帝</em>跪席举身曰：“诺。”罢酒出，帝召<em class="r">袁盎</em>诸大臣通经术者曰：“太后言如是，何谓也？”皆对曰：“太后意欲立<em class="r">梁王</em>为帝太子。”帝问其状，<em class="r">袁盎</em>等曰：“<em class="r">殷</em>道亲亲者，立弟。<em class="r">周</em>道尊尊者，立子。<em class="r">殷</em>道质，质者法天，亲其所亲，故立弟。<em class="r">周</em>道文，文者法地，尊者敬也，敬其本始，故立长子。<em class="r">周</em>道，太子死，立適孙。<em class="r">殷</em>道，太子死，立其弟。”帝曰：“于公何如？”皆对曰：“方今<em class="r">汉家</em>法<em class="r">周</em>，<em class="r">周</em>道不得立弟，当立子。故《春秋》所以非<em class="r">宋宣公</em>。<em class="r">宋宣公</em>死，不立子而与弟。弟受国死，复反之与兄之子。弟之子争之，以为我当代父后，即刺杀兄子。以故国乱，祸不绝。故《春秋》曰‘君子大居正，<em class="r">宋</em>之祸<em class="r">宣公</em>为之’。臣请见太后白之。”<em class="r">袁盎</em>等入见太后：“太后言欲立<em class="r">梁王</em>，<em class="r">梁王</em>即终，欲谁立？”太后曰：“吾复立帝子。”<em class="r">袁盎</em>等以<em class="r">宋宣公</em>不立正，生祸，祸乱后五世不绝，小不忍害大义状报太后。太后乃解说，即使<em class="r">梁王</em>归就国。而<em class="r">梁王</em>闻其义出于袁盎诸大臣所，怨望，使人来杀<em class="r">袁盎</em>。<em class="r">袁盎</em>顾之曰：“我所谓<em class="r">袁将军</em>者也，公得毋误乎？”刺者曰：“是矣！”刺之，置其剑，剑著身。视其剑，新治。问<em class="r">长安</em>中削厉工，工曰：“<em class="r">梁</em>郎某子来治此剑。”以此知而发觉之，发使者捕逐之。独<em class="r">梁王</em>所欲杀大臣十馀人，文吏穷本之，谋反端颇见。太后不食，日夜泣不止。<em class="r">景帝</em>甚忧之，问公卿大臣，大臣以为遣经术吏往治之，乃可解。于是遣<em class="r">田叔</em>、<em class="r">吕季主</em>往治之。此二人皆通经术，知大礼。来还，至<em class="r">霸昌厩</em>，取火悉烧<em class="r">梁</em>之反辞，但空手来对<em class="r">景帝</em>。<em class="r">景帝</em>曰：“何如？”对曰：“言<em class="r">梁王</em>不知也。造为之者，独其幸臣<em class="r">羊胜</em>、<em class="r">公孙诡</em>之属为之耳。谨以伏诛死，<em class="r">梁王</em>无恙也。”<em class="r">景帝</em>喜说，曰：“急趋谒太后。”太后闻之，立起坐餐，气平复。故曰，不通经术知古今之大礼，不可以为三公及左右近臣。少见之人，如从管中窥天也。</p>
		</div>
	</div>
</main>

</body>
</html>
