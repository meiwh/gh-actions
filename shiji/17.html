<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史 记 卷 十 七汉兴以来诸侯王年表第五</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史 记 卷 十 七汉兴以来诸侯王年表第五</h1>
		<div class="content">
			<p><em class="r">太史公</em>曰：<em class="r">殷</em>以前尚矣。<em class="r">周</em>封五等：公，侯，伯，子，男。然封<em class="r">伯禽</em>、<em class="r">康叔</em>于<em class="r">鲁</em>、<em class="r">卫</em>，地各四百里，亲亲之义，褒有德也；<em class="r">太公</em>于<em class="r">齐</em>，兼五侯地，尊勤劳也。<em class="r">武王</em>、<em class="r">成</em>、<em class="r">康</em>所封数百，而同姓五十五，地上不过百里，下三十里，以辅卫王室。<em class="r">管</em>、<em class="r">蔡</em>、<em class="r">康叔</em>、<em class="r">曹</em>、<em class="r">郑</em>，或过或损。<em class="r">厉</em>、<em class="r">幽</em>之后，王室缺，侯伯强国兴焉，天子微，弗能正。非德不纯，形势弱也。</p>
<p><em class="r">汉</em>兴，序二等。<em class="r">高祖</em>末年，非<em class="r">刘氏</em>而王者，若无功上所不置而侯者，天下共诛之。<em class="r">高祖</em>子弟同姓为王者九国，唯独<em class="r">长沙</em>异姓，而功臣侯者百有馀人。自<em class="r">雁门</em>、<em class="r">太原</em>以东至<em class="r">辽阳</em>，为<em class="r">燕</em>、<em class="r">代</em>国；<em class="r">常山</em>以南，<em class="r">大行</em>左转，度<em class="r">河</em>、<em class="r">济</em>，<em class="r">阿</em>、<em class="r">甄</em>以东薄海，为<em class="r">齐</em>、<em class="r">赵</em>国；自<em class="r">陈</em>以西，南至<em class="r">九疑</em>，东带<em class="r">江</em>、<em class="r">淮</em>、<em class="r">穀</em>、<em class="r">泗</em>，薄<em class="r">会稽</em>，为<em class="r">梁</em>、<em class="r">楚</em>、<em class="r">淮南</em>、<em class="r">长沙</em>国：皆外接于<em class="r">胡</em>、<em class="r">越</em>。而内地北距山以东尽诸侯地，大者或五六郡，连城数十，置百官宫观，僭于天子。<em class="r">汉</em>独有<em class="r">三河</em>、<em class="r">东郡</em>、<em class="r">颍川</em>、<em class="r">南阳</em>，自<em class="r">江陵</em>以西至<em class="r">蜀</em>，北自<em class="r">云中</em>至<em class="r">陇西</em>，与<em class="r">内史</em>凡十五郡，而公主列侯颇食邑其中。何者？天下初定，骨肉同姓少，故广强庶孽，以镇抚四海，用承卫天子也。</p>
<p><em class="r">汉</em>定百年之间，亲属益疏，诸侯或骄奢，忕邪臣计谋为淫乱，大者叛逆，小者不轨于法，以危其命，殒身亡国。天子观于上古，然后加惠，使诸侯得推恩分子弟国邑，故<em class="r">齐</em>分为七，<em class="r">赵</em>分为六，<em class="r">梁</em>分为五，<em class="r">淮南</em>分三，及天子支庶子为王，王子支庶为侯，百有馀焉。<em class="r">吴楚</em>时，前后诸侯或以適削地，是以<em class="r">燕</em>、<em class="r">代</em>无北边郡，<em class="r">吴</em>、<em class="r">淮南</em>、<em class="r">长沙</em>无南边郡，<em class="r">齐</em>、<em class="r">赵</em>、<em class="r">梁</em>、<em class="r">楚</em>支郡名山陂海咸纳于<em class="r">汉</em>。诸侯稍微，大国不过十馀城，小侯不过数十里，上足以奉贡职，下足以供养祭祀，以蕃辅京师。而<em class="r">汉</em>郡八九十，形错诸侯间，犬牙相临，秉其厄塞地利，强本干，弱枝叶之势，尊卑明而万事各得其所矣。</p>
<p>臣<em class="r">迁</em>谨记<em class="r">高祖</em>以来至<em class="r">太初</em>诸侯，谱其下益损之时，令后世得览。形势虽强，要之以仁义为本。</p>
		</div>
	</div>
</main>

</body>
</html>
