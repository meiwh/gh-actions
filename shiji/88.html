<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十八蒙恬列传第二十八</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十八蒙恬列传第二十八</h1>
		<div class="content">
			<p><em class="r">蒙恬</em>者，其先<em class="r">齐</em>人也。<em class="r">恬</em>大父<em class="r">蒙骜</em>，自<em class="r">齐</em>事<em class="r">秦昭王</em>，官至上卿。<em class="r">秦庄襄王</em>元年，<em class="r">蒙骜</em>为<em class="r">秦</em>将，伐<em class="r">韩</em>，取<em class="r">成皋</em>、<em class="r">荥阳</em>，作置<em class="r">三川郡</em>。二年，<em class="r">蒙骜</em>攻<em class="r">赵</em>，取三十七城。<em class="r">始皇</em>三年，<em class="r">蒙骜</em>攻<em class="r">韩</em>，取十三城。五年，<em class="r">蒙骜</em>攻<em class="r">魏</em>，取二十城，作置<em class="r">东郡</em>。<em class="r">始皇</em>七年，<em class="r">蒙骜</em>卒。<em class="r">骜</em>子曰<em class="r">武</em>，<em class="r">武</em>子曰<em class="r">恬</em>。<em class="r">恬</em>尝书狱典文学。<em class="r">始皇</em>二十三年，<em class="r">蒙武</em>为<em class="r">秦</em>裨将军，与<em class="r">王翦</em>攻<em class="r">楚</em>，大破之，杀<em class="r">项燕</em>。二十四年，<em class="r">蒙武</em>攻<em class="r">楚</em>，虏<em class="r">楚王</em>。<em class="r">蒙恬</em>弟<em class="r">毅</em>。</p>
<p><em class="r">始皇</em>二十六年，<em class="r">蒙恬</em>因家世得为<em class="r">秦</em>将，攻<em class="r">齐</em>，大破之，拜为内史。<em class="r">秦</em>已并天下，乃使<em class="r">蒙恬</em>将三十万众北逐<em class="r">戎狄</em>，收<em class="r">河</em>南。筑长城，因地形，用制险塞，起<em class="r">临洮</em>，至<em class="r">辽东</em>，延袤万馀里。于是渡<em class="r">河</em>，据<em class="r">阳山</em>，逶蛇而北。暴师于外十馀年，居<em class="r">上郡</em>。是时<em class="r">蒙恬</em>威振<em class="r">匈奴</em>。<em class="r">始皇</em>甚尊宠<em class="r">蒙氏</em>，信任贤之。而亲近<em class="r">蒙毅</em>，位至上卿，出则参乘，入则御前。<em class="r">恬</em>任外事而<em class="r">毅</em>常为内谋，名为忠信，故虽诸将相莫敢与之争焉。</p>
<p><em class="r">赵高</em>者，诸<em class="r">赵</em>疏远属也。<em class="r">赵高</em>昆弟数人，皆生隐宫，其母被刑僇，世世卑贱。<em class="r">秦王</em>闻<em class="r">高</em>强力，通于狱法，举以为中车府令。<em class="r">高</em>即私事<em class="r">公子胡亥</em>，喻之决狱。<em class="r">高</em>有大罪，<em class="r">秦王</em>令<em class="r">蒙毅</em>法治之。<em class="r">毅</em>不敢阿法，当<em class="r">高</em>罪死，除其宦籍。帝以<em class="r">高</em>之敦于事也，赦之，复其官爵。</p>
<p><em class="r">始皇</em>欲游天下，道<em class="r">九原</em>，直抵<em class="r">甘泉</em>，乃使<em class="r">蒙恬</em>通道，自<em class="r">九原</em>抵<em class="r">甘泉</em>，堑山堙谷，千八百里。道未就。</p>
<p><em class="r">始皇</em>三十七年冬，行出游<em class="r">会稽</em>，並海上，北走<em class="r">琅邪</em>。道病，使<em class="r">蒙毅</em>还祷山川，未反。</p>
<p><em class="r">始皇</em>至<em class="r">沙丘</em>崩，秘之，群臣莫知。是时丞相<em class="r">李斯</em>、公子<em class="r">胡亥</em>、中车府令<em class="r">赵高</em>常从。<em class="r">高</em>雅得幸于<em class="r">胡亥</em>，欲立之，又怨<em class="r">蒙毅</em>法治之而不为己也，因有贼心，乃与丞相<em class="r">李斯</em>、<em class="r">公子胡亥</em>阴谋，立<em class="r">胡亥</em>为太子。太子已立，遣使者以罪赐<em class="r">公子扶苏</em>、<em class="r">蒙恬</em>死。<em class="r">扶苏</em>已死，<em class="r">蒙恬</em>疑而复请之。使者以<em class="r">蒙恬</em>属吏，更置。<em class="r">胡亥</em>以<em class="r">李斯</em>舍人为护军。使者还报，<em class="r">胡亥</em>已闻<em class="r">扶苏</em>死，即欲释<em class="r">蒙恬</em>。<em class="r">赵高</em>恐<em class="r">蒙氏</em>复贵而用事，怨之。<em class="r">毅</em>还至，<em class="r">赵高</em>因为<em class="r">胡亥</em>忠计，欲以灭<em class="r">蒙氏</em>，乃言曰：“臣闻先帝欲举贤立太子久矣，而<em class="r">毅</em>谏曰‘不可’。若知贤而俞弗立，则是不忠而惑主也。以臣愚意，不若诛之。”<em class="r">胡亥</em>听而系<em class="r">蒙毅</em>于<em class="r">代</em>。前已囚<em class="r">蒙恬</em>于<em class="r">阳周</em>。丧至<em class="r">咸阳</em>，已葬，太子立为<em class="r">二世皇帝</em>，而<em class="r">赵高</em>亲近，日夜毁恶<em class="r">蒙氏</em>，求其罪过，举劾之。</p>
<p><em class="r">子婴</em>进谏曰：“臣闻故<em class="r">赵王迁</em>杀其良臣<em class="r">李牧</em>而用<em class="r">颜聚</em>，<em class="r">燕王喜</em>阴用<em class="r">荆轲</em>之谋而倍<em class="r">秦</em>之约，<em class="r">齐王建</em>杀其故世忠臣而用<em class="r">后胜</em>之议。此三君者，皆各以变古者失其国而殃及其身。今<em class="r">蒙氏</em>，<em class="r">秦</em>之大臣谋士也，而主欲一旦弃去之，臣窃以为不可。臣闻轻虑者不可以治国，独智者不可以存君。诛杀忠臣而立无节行之人，是内使群臣不相信而外使斗士之意离也，臣窃以为不可。”</p>
<p><em class="r">胡亥</em>不听。而遣御史<em class="r">曲宫</em>乘传之<em class="r">代</em>，令<em class="r">蒙毅</em>曰：“先主欲立太子而卿难之。今丞相以卿为不忠，罪及其宗。朕不忍，乃赐卿死，亦甚幸矣。卿其图之！”<em class="r">毅</em>对曰：“以臣不能得先主之意，则臣少宦，顺幸没世，可谓知意矣。以臣不知太子之能，则太子独从，周旋天下，去诸公子绝远，臣无所疑矣。夫先主之举用太子，数年之积也，臣乃何言之敢谏，何虑之敢谋！非敢饰辞以避死也，为羞累先主之名，愿大夫为虑焉，使臣得死情实。且夫顺成全者，道之所贵也；刑杀者，道之所卒也。昔者<em class="r">秦穆公</em>杀三良而死，罪<em class="r">百里奚</em>而非其罪也，故立号曰‘缪’。<em class="r">昭襄王</em>杀<em class="r">武安君白起</em>，<em class="r">楚平王</em>杀<em class="r">伍奢</em>，<em class="r">吴王夫差</em>杀<em class="r">伍子胥</em>，此四君者，皆为大失，而天下非之，以其君为不明，以是籍于诸侯。故曰‘用道治者不杀无罪，而罚不加于无辜’。唯大夫留心！”使者知<em class="r">胡亥</em>之意，不听<em class="r">蒙毅</em>之言，遂杀之。</p>
<p><em class="r">二世</em>又遣使者之<em class="r">阳周</em>，令<em class="r">蒙恬</em>曰：“君之过多矣，而卿弟<em class="r">毅</em>有大罪，法及内史。”<em class="r">恬</em>曰：“自吾先人，及至子孙，积功信于<em class="r">秦</em>三世矣。今臣将兵三十馀万，身虽囚系，其势足以倍畔，然自知必死而守义者，不敢辱先人之教，以不忘先主也。昔<em class="r">周成王</em>初立，未离襁褓，<em class="r">周公旦</em>负王以朝，卒定天下。及<em class="r">成王</em>有病甚殆，<em class="r">公旦</em>自剪其爪以沉于<em class="r">河</em>，曰：‘王未有识，是<em class="r">旦</em>执事。有罪殃，<em class="r">旦</em>受其不祥。’乃书而藏之记府，可谓信矣。及王能治国，有贼臣言：‘<em class="r">周公旦</em>欲为乱久矣，王若不备，必有大事。’王乃大怒，<em class="r">周公旦</em>走而奔于<em class="r">楚</em>。<em class="r">成王</em>观于记府，得<em class="r">周公旦</em>沉书，乃流涕曰：‘孰谓<em class="r">周公旦</em>欲为乱乎！’杀言之者而反<em class="r">周公旦</em>。故《周书》曰‘必参而伍之’。今<em class="r">恬</em>之宗，世无二心，而事卒如此，是必孽臣逆乱，内陵之道也。夫<em class="r">成王</em>失而复振则卒昌；<em class="r">桀</em>杀<em class="r">关龙逢</em>，<em class="r">纣</em>杀<em class="r">王子比干</em>而不悔，身死则国亡。臣故曰过可振而谏可觉也。察于参伍，上圣之法也。凡臣之言，非以求免于咎也，将以谏而死，愿陛下为万民思从道也。”使者曰：“臣受诏行法于将军，不敢以将军言闻于上也。”<em class="r">蒙恬</em>喟然太息曰：“我何罪于天，无过而死乎？”良久，徐曰：“<em class="r">恬</em>罪固当死矣。起<em class="r">临洮</em>属之<em class="r">辽东</em>，城堑万馀里，此其中不能无绝地脉哉？此乃<em class="r">恬</em>之罪也。”乃吞药自杀。</p>
<p><em class="r">太史公</em>曰：吾适北边，自直道归，行观<em class="r">蒙恬</em>所为<em class="r">秦</em>筑长城亭障，堑山堙谷，通直道，固轻百姓力矣。夫<em class="r">秦</em>之初灭诸侯，天下之心未定，痍伤者未瘳，而<em class="r">恬</em>为名将，不以此时强谏，振百姓之急，养老存孤，务修众庶之和，而阿意兴功，此其兄弟遇诛，不亦宜乎？何乃罪地脉哉？</p>
		</div>
	</div>
</main>

</body>
</html>
