<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百二十一儒林列传第六十一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百二十一儒林列传第六十一</h1>
		<div class="content">
			<p><em class="r">太史公</em>曰：余读功令，至于广厉学官之路，未尝不废书而叹也。曰：嗟乎！夫<em class="r">周</em>室衰而《关雎》作，<em class="r">幽厉</em>微而礼乐坏，诸侯恣行，政由强国。故<em class="r">孔子</em>闵王路废而邪道兴，于是论次《诗书》，修起礼乐。适<em class="r">齐</em>闻《韶》，三月不知肉味。自<em class="r">卫</em>返<em class="r">鲁</em>，然后乐正，《雅颂》各得其所。世以混浊莫能用，是以<em class="r">仲尼</em>干七十馀君无所遇，曰“苟有用我者，期月而已矣”。西狩获麟，曰“吾道穷矣”。故因史记作《春秋》，以当王法，以辞微而指博，后世学者多录焉。</p>
<p>自<em class="r">孔子</em>卒后，七十子之徒散游诸侯，大者为师傅卿相，小者友教士大夫，或隐而不见。故<em class="r">子路</em>居<em class="r">卫</em>，<em class="r">子张</em>居<em class="r">陈</em>，<em class="r">澹台子羽</em>居<em class="r">楚</em>，<em class="r">子夏</em>居<em class="r">西河</em>，_子_<em class="r">贡</em>终于<em class="r">齐</em>。如<em class="r">田子方</em>、<em class="r">段干木</em>、<em class="r">吴起</em>、<em class="r">禽滑釐</em>之属，皆受业于<em class="r">子夏</em>之伦，为王者师。是时独<em class="r">魏文侯</em>好学。后陵迟以至于<em class="r">始皇</em>，天下并争于战国，儒术既绌焉，然<em class="r">齐鲁</em>之间，学者独不废也。于<em class="r">威</em>、<em class="r">宣</em>之际，<em class="r">孟子</em>、<em class="r">荀卿</em>之列，咸遵夫子之业而润色之，以学显于当世。</p>
<p>及至<em class="r">秦</em>之季世，焚《诗书》，坑术士，《六艺》从此缺焉。<em class="r">陈涉</em>之王也，而<em class="r">鲁</em>诸儒持<em class="r">孔氏</em>之礼器往归<em class="r">陈王</em>。于是<em class="r">孔甲</em>为<em class="r">陈涉</em>博士，卒与<em class="r">涉</em>俱死。<em class="r">陈涉</em>起匹夫，驱瓦合适戍，旬月以王<em class="r">楚</em>，不满半岁竟灭亡，其事至微浅，然而缙绅先生之徒负<em class="r">孔子</em>礼器往委质为臣者，何也？以<em class="r">秦</em>焚其业，积怨而发愤于_陈_<em class="r">王</em>也。</p>
<p>及<em class="r">高皇帝</em>诛<em class="r">项籍</em>，举兵围<em class="r">鲁</em>，<em class="r">鲁</em>中诸儒尚讲诵习礼乐，弦歌之音不绝，岂非圣人之遗化，好礼乐之国哉？故<em class="r">孔子</em>在<em class="r">陈</em>，曰“归与归与！吾党之小子狂简，斐然成章，不知所以裁之”。夫<em class="r">齐鲁</em>之闲文学，自古以来，其天性也。故<em class="r">汉</em>兴，然后诸儒始得修其经艺，讲习大射乡饮之礼。<em class="r">叔孙通</em>作<em class="r">汉</em>礼仪，因为太常，诸生弟子共定者，咸为选首，于是喟然叹兴于学。然尚有干戈，平定四海，亦未暇遑庠序之事也。<em class="r">孝惠</em>、<em class="r">吕后</em>时，公卿皆武力有功之臣。<em class="r">孝文</em>时颇征用，然<em class="r">孝文帝</em>本好刑名之言。及至<em class="r">孝景</em>，不任儒者，而_窦_<em class="r">太后</em>又好<em class="r">黄老</em>之术，故诸博士具官待问，未有进者。</p>
<p>及今上即位，<em class="r">越绾</em>、<em class="r">王臧</em>之属明儒学，而上亦乡之，于是招方正贤良文学之士。自是之后，言《诗》于<em class="r">鲁</em>则<em class="r">申培公</em>，于<em class="r">齐</em>则<em class="r">辕固生</em>，于<em class="r">燕</em>则<em class="r">韩太傅</em>。言《尚书》自<em class="r">济南伏生</em>。言《礼》自<em class="r">鲁高堂生</em>。言《易》自<em class="r">菑川田生</em>。言《春秋》于<em class="r">齐鲁</em>自<em class="r">胡毋生</em>，于<em class="r">赵</em>自<em class="r">董仲舒</em>。及<em class="r">窦太后</em>崩，<em class="r">武安侯田蚡</em>为丞相，绌<em class="r">黄老</em>、刑名百家之言，延文学儒者数百人，而<em class="r">公孙弘</em>以《春秋》白衣为天子三公，封以_平_<em class="r">津侯</em>。天下之学士靡然乡风矣。</p>
<p><em class="r">公孙弘</em>为学官，悼道之郁滞，乃请曰：“丞相御史言：制曰‘盖闻导民以礼，风之以乐。婚姻者，居室之大伦也。今礼废乐崩，朕甚愍焉。故详延天下方正博闻之士，咸登诸朝。其令礼官劝学，讲议洽闻兴礼，以为天下先。太常议，与博士弟子，崇乡里之化，以广贤材焉’。谨与太常<em class="r">臧</em>、博士<em class="r">平</em>等议曰：闻<em class="r">三代</em>之道，乡里有教，<em class="r">夏</em>曰校，<em class="r">殷</em>曰序，<em class="r">周</em>曰庠。其劝善也，显之朝廷；其惩恶也，加之刑罚。故教化之行也，建首善自京师始，由内及外。今陛下昭至德，开大明，配天地，本人伦，劝学修礼，崇化厉贤，以风四方，太平之原也。古者政教未洽，不备其礼，请因旧官而兴焉。为博士官置弟子五十人，复其身。太常择民年十八已上，仪状端正者，补博士弟子。郡国县道邑有好文学，敬长上，肃政教，顺乡里，出入不悖所闻者，令相长丞上属所二千石，二千石谨察可者，当与计偕，诣太常，得受业如弟子。一岁皆辄试，能通一艺以上，补文学掌故缺；其高弟可以为郎中者，太常籍奏。即有秀才异等，辄以名闻。其不事学若下材及不能通一艺，辄罢之，而请诸不称者罚。臣谨案诏书律令下者，明天人分际，通古今之义，文章尔雅，训辞深厚，恩施甚美。小吏浅闻，不能究宣，无以明布谕下。治礼次治掌故，以文学礼义为官，迁留滞。请选择其秩比二百石以上，及吏百石通一艺以上，补左右内史、大行卒史；比百石已下，补郡太守卒史：皆各二人，边郡一人。先用诵多者，若不足，乃择掌故补中二千石属，文学掌故补郡属，备员。请著功令。佗如律令。”制曰：“可。”自此以来，则公卿大夫士吏斌斌多文学之士矣。</p>
<p><em class="r">申公</em>者，<em class="r">鲁</em>人也。<em class="r">高祖</em>过<em class="r">鲁</em>，<em class="r">申公</em>以弟子从师入见<em class="r">高祖</em>于<em class="r">鲁</em>南宫。_吕_<em class="r">太后</em>时，<em class="r">申公</em>游学<em class="r">长安</em>，与<em class="r">刘郢</em>同师。已而<em class="r">郢</em>为<em class="r">楚王</em>，令<em class="r">申公</em>傅其太子<em class="r">戊</em>。<em class="r">戊</em>不好学，疾<em class="r">申公</em>。及王<em class="r">郢</em>卒，<em class="r">戊</em>立为<em class="r">楚王</em>，胥靡<em class="r">申公</em>。<em class="r">申公</em>耻之，归<em class="r">鲁</em>，退居家教，终身不出门，复谢绝宾客，独王命召之乃往。弟子自远方至受业者百馀人。<em class="r">申公</em>独以《诗》经为训以教，无传，疑者则阙不传。</p>
<p><em class="r">兰陵王臧</em>既受《诗》，以事<em class="r">孝景帝</em>为太子少傅，免去。今上初即位，<em class="r">臧</em>乃上书宿卫上，累迁，一岁中为郎中令。及<em class="r">代赵绾</em>亦尝受《诗》<em class="r">申公</em>，<em class="r">绾</em>为御史大夫。<em class="r">绾</em>、<em class="r">臧</em>请天子，欲立明堂以朝诸侯，不能就其事，乃言师<em class="r">申公</em>。于是天子使使束帛加璧安车驷马迎<em class="r">申公</em>，弟子二人乘轺传从。至，见天子。天子问治乱之事，<em class="r">申公</em>时已八十馀，老，对曰：“为治者不在多言，顾力行何如耳。”是时天子方好文词，见<em class="r">申公</em>对，默然。然已招致，则以为太中大夫，舍<em class="r">鲁邸</em>，议明堂事。<em class="r">太皇窦太后</em>好<em class="r">老子</em>言，不说儒术，得<em class="r">赵绾</em>、<em class="r">王臧</em>之过以让上，上因废明堂事，尽下<em class="r">赵绾</em>、<em class="r">王臧</em>吏，后皆自杀。<em class="r">申公</em>亦疾免以归，数年卒。</p>
<p>弟子为博士者十馀人：<em class="r">孔安国</em>至<em class="r">临淮</em>太守，<em class="r">周霸</em>至<em class="r">胶西</em>内史，<em class="r">夏宽</em>至<em class="r">城阳</em>内史，<em class="r">砀鲁赐</em>至<em class="r">东海</em>太守，<em class="r">兰陵缪生</em>至<em class="r">长沙</em>内史，<em class="r">徐偃</em>为<em class="r">胶西</em>中尉，<em class="r">邹</em>人<em class="r">阙门庆忌</em>为<em class="r">胶东</em>内史。其治官民皆有廉节，称其好学。学官弟子行虽不备，而至于大夫、郎中、掌故以百数。言《诗》虽殊，多本于<em class="r">申公</em>。</p>
<p><em class="r">清河王</em>太傅<em class="r">辕固生</em>者，<em class="r">齐</em>人也。以治《诗》，<em class="r">孝景</em>时为博士。与<em class="r">黄生</em>争论<em class="r">景帝</em>前。<em class="r">黄生</em>曰：“<em class="r">汤武</em>非受命，乃弑也。”<em class="r">辕固生</em>曰：“不然。夫<em class="r">桀纣</em>虐乱，天下之心皆归<em class="r">汤武</em>，<em class="r">汤武</em>与天下之心而诛<em class="r">桀纣</em>，<em class="r">桀纣</em>之民不为之使而归_汤_<em class="r">武</em>，<em class="r">汤武</em>不得已而立，非受命为何？”<em class="r">黄生</em>曰：“冠虽敝，必加于首；履虽新，必关于足。何者，上下之分也。今<em class="r">桀纣</em>虽失道，然君上也；<em class="r">汤武</em>虽圣，臣下也。夫主有失行，臣下不能正言匡过以尊天子，反因过而诛之，代立践南面，非弑而何也？”<em class="r">辕固生</em>曰：“必若所云，是<em class="r">高帝</em>代<em class="r">秦</em>即天子之位，非邪？”于是<em class="r">景帝</em>曰：“食肉不食马肝，不为不知味；言学者无言<em class="r">汤武</em>受命，不为愚。”遂罢。是后学者莫敢明受命放杀者。</p>
<p><em class="r">窦太后</em>好《老子》书，召<em class="r">辕固生</em>问《老子》书。<em class="r">固</em>曰：“此是家人言耳。”太后怒曰：“安得司空城旦书乎？”乃使<em class="r">固</em>入圈刺豕。<em class="r">景帝</em>知太后怒而<em class="r">固</em>直言无罪，乃假<em class="r">固</em>利兵，下圈刺豕，正中其心，一刺，豕应手而倒。太后默然，无以复罪，罢之。居顷之，<em class="r">景帝</em>以<em class="r">固</em>为廉直，拜为<em class="r">清河王</em>太傅。久之，病免。</p>
<p>今上初即位，复以贤良征<em class="r">固</em>。诸谀儒多疾毁<em class="r">固</em>，曰“<em class="r">固</em>老”，罢归之。时<em class="r">固</em>已九十馀矣。<em class="r">固</em>之征也，<em class="r">薛</em>人<em class="r">公孙弘</em>亦征，侧目而视<em class="r">固</em>。<em class="r">固</em>曰：“_公孙_<em class="r">子</em>，务正学以言，无曲学以阿世！”自是之后，<em class="r">齐</em>言《诗》皆本<em class="r">辕固生</em>也。诸<em class="r">齐</em>人以《诗》显贵，皆<em class="r">固</em>之弟子也。</p>
<p><em class="r">韩生</em>者，<em class="r">燕</em>人也。<em class="r">孝文帝</em>时为博士，<em class="r">景帝</em>时为<em class="r">常山王</em>太傅。<em class="r">韩生</em>推《诗》之意而为《内外传》数万言，其语颇与<em class="r">齐鲁</em>间殊，然其归一也。<em class="r">淮南贲生</em>受之。自是之后，而<em class="r">燕赵</em>间言《诗》者由<em class="r">韩生</em>。<em class="r">韩生</em>孙<em class="r">商</em>为今上博士。</p>
<p><em class="r">伏生</em>者，<em class="r">济南</em>人也。故为<em class="r">秦</em>博士。<em class="r">孝文帝</em>时，欲求能治《尚书》者，天下无有，乃闻<em class="r">伏生</em>能治，欲召之。是时<em class="r">伏生</em>年九十馀，老，不能行，于是乃诏太常使掌故<em class="r">朝错</em>往受之。<em class="r">秦</em>时焚书，<em class="r">伏生</em>壁藏之。其后兵大起，流亡，<em class="r">汉</em>定，<em class="r">伏生</em>求其书，亡数十篇，独得二十九篇，即以教于<em class="r">齐鲁</em>之间。学者由是颇能言《尚书》，诸<em class="r">山东</em>大师无不涉《尚书》以教矣。</p>
<p><em class="r">伏生</em>教<em class="r">济南张生</em>及<em class="r">欧阳生</em>，<em class="r">欧阳生</em>教<em class="r">千乘兒宽</em>。<em class="r">兒宽</em>既通《尚书》，以文学应郡举，诣博士受业，受业<em class="r">孔安国</em>。<em class="r">兒宽</em>贫无资用，常为弟子都养，及时时间行佣赁，以给衣食。行常带经，止息则诵习之。以试第次，补廷尉史。是时<em class="r">张汤</em>方乡学，以为奏谳掾，以古法议决疑大狱，而爱幸<em class="r">宽</em>。<em class="r">宽</em>为人温良，有廉智，自持，而善著书、书奏，敏于文，口不能发明也。<em class="r">汤</em>以为长者，数称誉之。及<em class="r">汤</em>为御史大夫，以<em class="r">兒宽</em>为掾，荐之天子。天子见问，说之。<em class="r">张汤</em>死后六年，<em class="r">兒宽</em>位至御史大夫。九年而以官卒。<em class="r">宽</em>在三公位，以和良承意从容得久，然无有所匡谏；于官，官属易之，不为尽力。<em class="r">张生</em>亦为博士。而<em class="r">伏生</em>孙以治《尚书》征，不能明也。</p>
<p>自此之后，<em class="r">鲁周霸</em>、<em class="r">孔安国</em>，<em class="r">雒阳贾嘉</em>，颇能言《尚书》事。<em class="r">孔氏</em>有古文《尚》《书》，而<em class="r">安国</em>以今文读之，因以起其家。逸《书》得十馀篇，盖《尚书》滋多于是矣。</p>
<p>诸学者多言《礼》，而<em class="r">鲁高堂生</em>最本。《礼》固自<em class="r">孔子</em>时而其经不具，及至<em class="r">秦</em>焚书，书散亡益多，于今独有《士礼》，<em class="r">高堂生</em>能言之。</p>
<p>而<em class="r">鲁徐生</em>善为容。<em class="r">孝文帝</em>时，<em class="r">徐生</em>以容为礼官大夫。传子至孙<em class="r">徐延</em>、<em class="r">徐襄</em>。<em class="r">襄</em>，其天姿善为容，不能通《礼经》；延颇能，未善也。<em class="r">襄</em>以容为<em class="r">汉</em>礼官大夫，至<em class="r">广陵</em>内史。<em class="r">延</em>及<em class="r">徐氏</em>弟子<em class="r">公户满意</em>、<em class="r">桓生</em>、<em class="r">单次</em>，皆尝为<em class="r">汉</em>礼官大夫。而<em class="r">瑕丘萧奋</em>以《礼》为<em class="r">淮阳</em>太守。是后能言《礼》为容者，由<em class="r">徐氏</em>焉。</p>
<p>自<em class="r">鲁商瞿</em>受《易》<em class="r">孔子</em>，<em class="r">孔子</em>卒，<em class="r">商瞿</em>传《易》，六世至<em class="r">齐</em>人<em class="r">田何</em>，字<em class="r">子庄</em>，而<em class="r">汉</em>兴。<em class="r">田何</em>传<em class="r">东武</em>人<em class="r">王同子仲</em>，<em class="r">子仲</em>传<em class="r">菑川</em>人<em class="r">杨何</em>。<em class="r">何</em>以《易》，<em class="r">元光</em>元年征，官至中大夫。<em class="r">齐</em>人<em class="r">即墨成</em>以《易》至<em class="r">城阳</em>相。<em class="r">广川</em>人<em class="r">孟但</em>以《易》为太子门大夫。<em class="r">鲁</em>人<em class="r">周霸</em>，<em class="r">莒</em>人<em class="r">衡胡</em>，<em class="r">临菑</em>人<em class="r">主父偃</em>，皆以《易》至二千石。然要言《易》者本于<em class="r">杨何</em>之家。</p>
<p><em class="r">董仲舒</em>，<em class="r">广川</em>人也。以治《春秋》，<em class="r">孝景</em>时为博士。下帷讲诵，弟子传以久次相受业，或莫见其面，盖三年<em class="r">董仲舒</em>不观于舍园，其精如此。进退容止，非礼不行，学士皆师尊之。今上即位，为<em class="r">江都</em>相。以《春秋》灾异之变推阴阳所以错行，故求雨闭诸阳，纵诸阴，其止雨反是。行之一国，未尝不得所欲。中废为中大夫，居舍，著《灾异之记》。是时<em class="r">辽东高庙</em>灾，<em class="r">主父偃</em>疾之，取其书奏之天子。天子召诸生示其书，有刺讥。<em class="r">董仲舒</em>弟子<em class="r">吕步舒</em>不知其师书，以为下愚。于是下<em class="r">董仲舒</em>吏，当死，诏赦之。于是<em class="r">董仲舒</em>竟不敢复言灾异。</p>
<p><em class="r">董仲舒</em>为人廉直。是时方外攘四夷，<em class="r">公孙弘</em>治《春秋》不如<em class="r">董仲舒</em>，而<em class="r">弘</em>希世用事，位至公卿。<em class="r">董仲舒</em>以<em class="r">弘</em>为从谀。<em class="r">弘</em>疾之，乃言上曰：“独<em class="r">董仲舒</em>可使相<em class="r">胶西王</em>。”<em class="r">胶西王</em>素闻<em class="r">董仲舒</em>有行，亦善待之。<em class="r">董仲舒</em>恐久获罪，疾免居家。至卒，终不治产业，以修学著书为事。故<em class="r">汉</em>兴至于五世之间，唯<em class="r">董仲舒</em>名为明于《春秋》，其传<em class="r">公羊氏</em>也。</p>
<p><em class="r">胡毋生</em>，<em class="r">齐</em>人也。<em class="r">孝景</em>时为博士，以老归教授。<em class="r">齐</em>之言《春秋》者多受_胡_<em class="r">毋生</em>，<em class="r">公孙弘</em>亦颇受焉。</p>
<p><em class="r">瑕丘江生</em>为<em class="r">穀梁</em>《春秋》。自<em class="r">公孙弘</em>得用，尝集比其义，卒用<em class="r">董仲舒</em>。</p>
<p><em class="r">仲舒</em>弟子遂者：<em class="r">兰陵褚大</em>，<em class="r">广川殷忠</em>，<em class="r">温吕步舒</em>。<em class="r">褚大</em>至<em class="r">梁</em>相。<em class="r">步舒</em>至长史，持节使决<em class="r">淮南</em>狱，于诸侯擅专断，不报，以《春秋》之义正之，天子皆以为是。弟子通者，至于命大夫；为郎、谒者、掌故者以百数。而<em class="r">董仲舒</em>子及孙皆以学至大官。</p>
		</div>
	</div>
</main>

</body>
</html>
