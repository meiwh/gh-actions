<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史 记 卷 十 一孝景本纪第十一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史 记 卷 十 一孝景本纪第十一</h1>
		<div class="content">
			<p><em class="r">孝景皇帝</em>者，<em class="r">孝文</em>之中子也。母<em class="r">窦太后</em>。<em class="r">孝文</em>在<em class="r">代</em>时，前后有三男，及<em class="r">窦太后</em>得幸，前后死，及三子更死，故<em class="r">孝景</em>得立。</p>
<p>元年四月乙卯，赦天下。乙巳，赐民爵一级。五月，除田半租。为<em class="r">孝文</em>立太宗庙。令群臣无朝贺。<em class="r">匈奴</em>入<em class="r">代</em>，与约和亲。</p>
<p>二年春，封故相国<em class="r">萧何</em>孙<em class="r">係</em>为<em class="r">武陵侯</em>。男子二十而得傅。四月壬午，<em class="r">孝文太后</em>崩。<em class="r">广川</em>、<em class="r">长沙王</em>皆之国。丞相<em class="r">申屠嘉</em>卒。八月，以御史大夫<em class="r">开封侯陶青</em>为丞相。彗星出东北。秋，<em class="r">衡山</em>雨雹，大者五寸，深者二尺。<em class="r">荧惑</em>逆行，守<em class="r">北辰</em>。月出<em class="r">北辰</em>间。<em class="r">岁星</em>逆行<em class="r">天廷</em>中。置<em class="r">南陵</em>及<em class="r">内史祋祤</em>为县。</p>
<p>三年正月乙巳，赦天下。长星出西方。天火燔<em class="r">雒阳</em>东宫大殿城室。<em class="r">吴王濞</em>、<em class="r">楚王戊</em>、<em class="r">赵王遂</em>、<em class="r">胶西王卬</em>、<em class="r">济南王辟光</em>、<em class="r">菑川王贤</em>、<em class="r">胶东王雄渠</em>反，发兵西乡。天子为诛<em class="r">晁错</em>，遣<em class="r">袁盎</em>谕告，不止，遂西围<em class="r">梁</em>。上乃遣大将军<em class="r">窦婴</em>、<em class="r">太尉周亚夫</em>将兵诛之。六月乙亥，赦亡军及<em class="r">楚元王</em>子<em class="r">蓺</em>等与谋反者。封大将军<em class="r">窦婴</em>为<em class="r">魏其侯</em>。立<em class="r">楚元王</em>子<em class="r">平陆侯礼</em>为<em class="r">楚王</em>。立皇子<em class="r">端</em>为<em class="r">胶西王</em>，子<em class="r">胜</em>为<em class="r">中山王</em>。徙<em class="r">济北王志</em>为<em class="r">菑川王</em>，<em class="r">淮阳王馀</em>为<em class="r">鲁王</em>，<em class="r">汝南王非</em>为<em class="r">江都王</em>。<em class="r">齐王将庐</em>、<em class="r">燕王嘉</em>皆薨。</p>
<p>四年夏，立太子。立皇子<em class="r">彻</em>为<em class="r">胶东王</em>。六月甲戌，赦天下。后九月，更以<em class="r">易阳</em>为<em class="r">阳陵</em>。复置津关，用传出入。冬，以<em class="r">赵国</em>为<em class="r">邯郸郡</em>。</p>
<p>五年三月，作<em class="r">阳陵</em>、<em class="r">渭桥</em>。五月，募徙<em class="r">阳陵</em>，予钱二十万。<em class="r">江都</em>大暴风从西方来，坏城十二丈。丁卯，封长公主子&lt;imgalt="char"class="kindle-cn-inline-character"src="Image00003.jpg"/&gt;为<em class="r">隆虑侯</em>。徙<em class="r">广川王</em>为<em class="r">赵王</em>。</p>
<p>六年春，封中尉<em class="r">绾</em>为<em class="r">建陵侯</em>，<em class="r">江都</em>丞相<em class="r">嘉</em>为<em class="r">建平侯</em>，<em class="r">陇西</em>太守<em class="r">浑邪</em>为<em class="r">平曲侯</em>，<em class="r">赵</em>丞相<em class="r">嘉</em>为<em class="r">江陵侯</em>，故将军<em class="r">布</em>为<em class="r">鄃侯</em>。<em class="r">梁楚</em>二王皆薨。后九月，伐驰道树，殖<em class="r">兰池</em>。</p>
<p>七年冬，废<em class="r">栗太子</em>为<em class="r">临江王</em>。十一月晦，日有食之。春，免徒隶作<em class="r">阳陵</em>者。丞相<em class="r">青</em>免。二月乙巳，以太尉<em class="r">条侯周亚夫</em>为丞相。四月乙巳，立<em class="r">胶东王太后</em>为皇后。丁巳，立<em class="r">胶东王</em>为太子。名<em class="r">彻</em>。</p>
<p>中元年，封故御史大夫<em class="r">周苛</em>孙<em class="r">平</em>为<em class="r">绳侯</em>，故御史大夫<em class="r">周昌</em>孙<em class="r">左车</em>为<em class="r">安阳侯</em>。四月乙巳，赦天下，赐爵一级。除禁锢。地动。<em class="r">衡山</em>、<em class="r">原都</em>雨雹，大者尺八寸。</p>
<p>中二年二月，<em class="r">匈奴</em>入<em class="r">燕</em>，遂不和亲。三月，召<em class="r">临江王</em>来，即死中尉府中。夏，立皇子<em class="r">越</em>为<em class="r">广川王</em>，子<em class="r">寄</em>为<em class="r">胶东王</em>。封四侯。九月甲戌，日食。</p>
<p>中三年冬，罢诸侯御史中丞。春，<em class="r">匈奴</em>王二人率其徒来降，皆封为列侯。立皇子<em class="r">方乘</em>为<em class="r">清河王</em>。三月，彗星出西北。丞相<em class="r">周亚夫</em>免，以御史大夫<em class="r">桃侯刘舍</em>为丞相。四月，地动。九月戊戌晦，日食。军<em class="r">东都门</em>外。</p>
<p>中四年三月，置<em class="r">德阳宫</em>。大蝗。秋，赦徒作<em class="r">阳陵</em>者。</p>
<p>中五年夏，立皇子<em class="r">舜</em>为<em class="r">常山王</em>。封十侯。六月丁巳，赦天下，赐爵一级。天下大潦。更命诸侯丞相曰相。秋，地动。</p>
<p>中六年二月己卯，行幸<em class="r">雍</em>，郊见<em class="r">五帝</em>。三月，雨雹。四月，<em class="r">梁孝王</em>、<em class="r">城阳共王</em>、<em class="r">汝南王</em>皆薨。立<em class="r">梁孝王</em>子<em class="r">明</em>为<em class="r">济川王</em>，子<em class="r">彭离</em>为<em class="r">济东王</em>，子<em class="r">定</em>为<em class="r">山阳王</em>，子<em class="r">不识</em>为<em class="r">济阴王</em>。<em class="r">梁</em>分为五。封四侯。更命廷尉为大理，将作少府为将作大匠，主爵中尉为都尉，<em class="r">长信</em>詹事为<em class="r">长信</em>少府，将行为大长秋，大行为行人，奉常为太常，典客为大行，治粟内史为大农。以大内为二千石，置左右内官，属大内。七月辛亥，日食。八月，<em class="r">匈奴</em>入<em class="r">上郡</em>。</p>
<p>后元年冬，更命中大夫令为卫尉。三月丁酉，赦天下，赐爵一级，中二千石、诸侯相爵右庶长。四月，大酺。五月丙戌，地动，其蚤食时复动。<em class="r">上庸</em>地动二十二日，坏城垣。七月乙巳，日食。丞相<em class="r">刘舍</em>免。八月壬辰，以御史大夫<em class="r">绾</em>为丞相，封为<em class="r">建陵侯</em>。</p>
<p>后二年正月，地一日三动。<em class="r">郅将军</em>击<em class="r">匈奴</em>。酺五日。令内史郡不得食马粟，没入县官。令徒隶衣七㣭布。止马舂。为岁不登，禁天下食不造岁。省列侯遣之国。三月，<em class="r">匈奴</em>入<em class="r">雁门</em>。十月，租<em class="r">长陵</em>田。大旱。<em class="r">衡山国</em>、<em class="r">河东</em>、<em class="r">云中郡</em>民疫。</p>
<p>后三年十月，日月皆赤五日。十二月晦，雷。日如紫。五星逆行守<em class="r">太微</em>。月贯<em class="r">天廷</em>中。正月甲寅，皇太子冠。甲子，<em class="r">孝景皇帝</em>崩。遗诏赐诸侯王以下至民为父后爵一级，天下户百钱。出宫人归其家，复无所与。太子即位，是为<em class="r">孝武皇帝</em>。三月，封皇太后弟<em class="r">蚡</em>为<em class="r">武安侯</em>，弟<em class="r">胜</em>为<em class="r">周阳侯</em>。置<em class="r">阳陵</em>。</p>
<p><em class="r">太史公</em>曰：<em class="r">汉</em>兴，<em class="r">孝文</em>施大德，天下怀安。至<em class="r">孝景</em>，不复忧异姓，而<em class="r">晁错</em>刻削诸侯，遂使七国俱起，合从而西乡，以诸侯太盛，而<em class="r">错</em>为之不以渐也。及<em class="r">主父偃</em>言之，而诸侯以弱，卒以安。安危之机，岂不以谋哉？</p>
		</div>
	</div>
</main>

</body>
</html>
