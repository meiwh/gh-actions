<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史　记　卷　五秦 本 纪 第 五</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史　记　卷　五秦 本 纪 第 五</h1>
		<div class="content">
			<p><em class="r">秦</em>之先，<em class="r">帝颛顼</em>之苗裔孙曰<em class="r">女脩</em>。<em class="r">女脩</em>织，玄鸟陨卵，<em class="r">女脩</em>吞之，生子<em class="r">大业</em>。<em class="r">大业</em>取<em class="r">少典</em>之子，曰<em class="r">女华</em>。<em class="r">女华</em>生<em class="r">大费</em>，与<em class="r">禹</em>平水土。已成，帝锡玄圭。<em class="r">禹</em>受曰：“非予能成，亦<em class="r">大费</em>为辅。”<em class="r">帝舜</em>曰：“咨尔<em class="r">费</em>，赞<em class="r">禹</em>功，其赐尔皂游。尔后嗣将大出。”乃妻之<em class="r">姚姓</em>之玉女。<em class="r">大费</em>拜受，佐<em class="r">舜</em>调驯鸟兽，鸟兽多驯服，是为<em class="r">柏翳</em>。<em class="r">舜</em>赐姓<em class="r">嬴氏</em>。</p>
<p><em class="r">大费</em>生子二人：一曰<em class="r">大廉</em>，实<em class="r">鸟俗氏</em>；二曰<em class="r">若木</em>，实<em class="r">费氏</em>。其玄孙曰<em class="r">费昌</em>，子孙或在中国，或在夷狄。<em class="r">费昌</em>当<em class="r">夏桀</em>之时，去<em class="r">夏</em>归<em class="r">商</em>，为<em class="r">汤</em>御，以败<em class="r">桀</em>于<em class="r">鸣条</em>。<em class="r">大廉</em>玄孙曰<em class="r">孟戏</em>、<em class="r">中衍</em>，鸟身人言。<em class="r">帝太戊</em>闻而卜之使御，吉，遂致使御而妻之。自<em class="r">太戊</em>以下，<em class="r">中衍</em>之后，遂世有功，以佐<em class="r">殷国</em>，故<em class="r">嬴姓</em>多显，遂为诸侯。</p>
<p>其玄孙曰<em class="r">中潏</em>，在<em class="r">西戎</em>，保<em class="r">西垂</em>。生<em class="r">蜚廉</em>。<em class="r">蜚廉</em>生<em class="r">恶来</em>。<em class="r">恶来</em>有力，<em class="r">蜚廉</em>善走，父子俱以材力事<em class="r">殷纣</em>。<em class="r">周武王</em>之伐<em class="r">纣</em>，并杀<em class="r">恶来</em>。是时<em class="r">蜚廉</em>为<em class="r">纣</em>石北方，还，无所报，为坛<em class="r">霍太山</em>而报，得石棺，铭曰“帝令<em class="r">处父</em>不与<em class="r">殷</em>乱，赐尔石棺以华氏”。死，遂葬于<em class="r">霍太山</em>。<em class="r">蜚廉</em>复有子曰<em class="r">季胜</em>。<em class="r">季胜</em>生<em class="r">孟增</em>。<em class="r">孟增</em>幸于<em class="r">周成王</em>，是为<em class="r">宅皋狼</em>。<em class="r">皋狼</em>生<em class="r">衡父</em>，<em class="r">衡父</em>生<em class="r">造父</em>。<em class="r">造父</em>以善御幸于<em class="r">周缪王</em>，得骥、温骊、骅骝、&lt;imgalt="char"class="kindle-cn-inline-character"src="Image00014.jpg"/&gt;耳之驷，西巡狩，乐而忘归。<em class="r">徐偃王</em>作乱，<em class="r">造父</em>为<em class="r">缪王</em>御，长驱归<em class="r">周</em>，一日千里以救乱。<em class="r">缪王</em>以<em class="r">赵城</em>封<em class="r">造父</em>，<em class="r">造父</em>族由此为<em class="r">赵氏</em>。自<em class="r">蜚廉</em>生<em class="r">季胜</em>已下五世至<em class="r">造父</em>，别居<em class="r">赵</em>。<em class="r">赵衰</em>其后也。<em class="r">恶来革</em>者，<em class="r">蜚廉</em>子也，蚤死。有子曰<em class="r">女防</em>。<em class="r">女防</em>生<em class="r">旁皋</em>，<em class="r">旁皋</em>生<em class="r">太几</em>，<em class="r">太几</em>生<em class="r">大骆</em>，<em class="r">大骆</em>生<em class="r">非子</em>。以<em class="r">造父</em>之宠，皆蒙<em class="r">赵城</em>，姓<em class="r">赵氏</em>。</p>
<p><em class="r">非子</em>居<em class="r">犬丘</em>，好马及畜，善养息之。<em class="r">犬丘</em>人言之<em class="r">周孝王</em>，<em class="r">孝王</em>召使主马于<em class="r">汧渭</em>之间，马大蕃息。<em class="r">孝王</em>欲以为<em class="r">大骆</em>適嗣。<em class="r">申侯</em>之女为<em class="r">大骆</em>妻，生子<em class="r">成</em>为適。<em class="r">申侯</em>乃言<em class="r">孝王</em>曰：“昔我先<em class="r">郦山</em>之女，为<em class="r">戎胥轩</em>妻，生<em class="r">中潏</em>，以亲故归<em class="r">周</em>，保<em class="r">西垂</em>，<em class="r">西垂</em>以其故和睦。今我复与<em class="r">大骆</em>妻，生適子<em class="r">成</em>。<em class="r">申骆</em>重婚，<em class="r">西戎</em>皆服，所以为王。王其图之。”于是<em class="r">孝王</em>曰：“昔<em class="r">伯翳</em>为<em class="r">舜</em>主畜，畜多息，故有土，赐姓<em class="r">嬴</em>。今其后世亦为朕息马，朕其分土为附庸。”邑之<em class="r">秦</em>，使复续<em class="r">嬴氏</em>祀，号曰<em class="r">秦嬴</em>。亦不废<em class="r">申侯</em>之女子为<em class="r">骆</em>適者，以和<em class="r">西戎</em>。</p>
<p><em class="r">秦嬴</em>生<em class="r">秦侯</em>。<em class="r">秦侯</em>立十年，卒。生<em class="r">公伯</em>。<em class="r">公伯</em>立三年，卒。生<em class="r">秦仲</em>。</p>
<p><em class="r">秦仲</em>立三年，<em class="r">周厉王</em>无道，诸侯或叛之。<em class="r">西戎</em>反王室，灭<em class="r">犬丘大骆</em>之族。<em class="r">周宣王</em>即位，乃以<em class="r">秦仲</em>为大夫，诛<em class="r">西戎</em>。<em class="r">西戎</em>杀<em class="r">秦仲</em>。<em class="r">秦仲</em>立二十三年，死于<em class="r">戎</em>。有子五人，其长者曰<em class="r">庄公</em>。<em class="r">周宣王</em>乃召<em class="r">庄公</em>昆弟五人，与兵七千人，使伐<em class="r">西戎</em>，破之。于是复予<em class="r">秦仲</em>后，及其先<em class="r">大骆</em>地<em class="r">犬丘</em>并有之，为<em class="r">西垂</em>大夫。</p>
<p><em class="r">庄公</em>居其故<em class="r">西犬丘</em>，生子三人，其长男<em class="r">世父</em>。<em class="r">世父</em>曰：“<em class="r">戎</em>杀我大父<em class="r">仲</em>，我非杀<em class="r">戎王</em>则不敢入邑。”遂将击<em class="r">戎</em>，让其弟<em class="r">襄公</em>。<em class="r">襄公</em>为太子。<em class="r">庄公</em>立四十四年，卒，太子<em class="r">襄公</em>代立。<em class="r">襄公</em>元年，以女弟<em class="r">缪嬴</em>为<em class="r">丰王</em>妻。<em class="r">襄公</em>二年，<em class="r">戎</em>围<em class="r">犬丘</em>，<em class="r">世父</em>击之，为<em class="r">戎</em>人所虏。岁馀，复归<em class="r">世父</em>。七年春，<em class="r">周幽王</em>用<em class="r">褒姒</em>废太子，立<em class="r">褒姒</em>子为適，数欺诸侯，诸侯叛之。西戎<em class="r">犬戎</em>与<em class="r">申侯</em>伐<em class="r">周</em>，杀<em class="r">幽王郦山</em>下。而<em class="r">秦襄公</em>将兵救<em class="r">周</em>，战甚力，有功。<em class="r">周</em>避<em class="r">犬戎</em>难，东徙<em class="r">雒邑</em>，<em class="r">襄公</em>以兵送<em class="r">周平王</em>。<em class="r">平王</em>封<em class="r">襄公</em>为诸侯，赐之<em class="r">岐</em>以西之地。曰：“<em class="r">戎</em>无道，侵夺我<em class="r">岐</em>、<em class="r">丰</em>之地，<em class="r">秦</em>能攻逐<em class="r">戎</em>，即有其地。”与誓，封爵之。<em class="r">襄公</em>于是始国，与诸侯通使聘享之礼，乃用骝驹、黄牛、羝羊各三，祠上帝<em class="r">西畤</em>。十二年，伐<em class="r">戎</em>而至<em class="r">岐</em>，卒。生<em class="r">文公</em>。</p>
<p><em class="r">文公</em>元年，居<em class="r">西垂宫</em>。三年，<em class="r">文公</em>以兵七百人东猎。四年，至<em class="r">汧渭</em>之会。曰：“昔<em class="r">周</em>邑我先<em class="r">秦嬴</em>于此，后卒获为诸侯。”乃卜居之，占曰吉，即营邑之。十年，初为<em class="r">鄜畤</em>，用三牢。十三年，初有史以纪事，民多化者。十六年，<em class="r">文公</em>以兵伐<em class="r">戎</em>，<em class="r">戎</em>败走。于是<em class="r">文公</em>遂收<em class="r">周</em>馀民有之，地至<em class="r">岐</em>，<em class="r">岐</em>以东献之<em class="r">周</em>。十九年，得<em class="r">陈宝</em>。二十年，法初有三族之罪。二十七年，伐<em class="r">南山</em>大梓，<em class="r">丰</em>大特。四十八年，<em class="r">文公</em>太子卒，赐谥为<em class="r">竫公</em>。<em class="r">竫公</em>之长子为太子，是<em class="r">文公</em>孙也。五十年，<em class="r">文公</em>卒，葬<em class="r">西山</em>。<em class="r">竫公</em>子立，是为<em class="r">宁公</em>。</p>
<p><em class="r">宁公</em>二年，公徙居<em class="r">平阳</em>。遣兵伐<em class="r">荡社</em>。三年，与<em class="r">亳战</em>，<em class="r">亳王</em>奔<em class="r">戎</em>，遂灭<em class="r">荡社</em>。四年，<em class="r">鲁公子翚</em>弑其君<em class="r">隐公</em>。十二年，伐<em class="r">荡氏</em>，取之。<em class="r">宁公</em>生十岁立，立十二年卒，葬<em class="r">西山</em>。生子三人，长男<em class="r">武公</em>为太子。<em class="r">武公</em>弟<em class="r">德公</em>，同母<em class="r">鲁姬子</em>。生<em class="r">出子</em>。<em class="r">宁公</em>卒，大庶长<em class="r">弗忌</em>、<em class="r">威垒</em>、<em class="r">三父</em>废太子而立<em class="r">出子</em>为君。<em class="r">出子</em>六年，<em class="r">三父</em>等复共令人贼杀<em class="r">出子</em>。<em class="r">出子</em>生五岁立，立六年卒。<em class="r">三父</em>等乃复立故太子<em class="r">武公</em>。</p>
<p><em class="r">武公</em>元年，伐<em class="r">彭戏氏</em>，至于<em class="r">华山</em>下，居<em class="r">平阳封宫</em>。三年，诛<em class="r">三父</em>等而夷三族，以其杀<em class="r">出子</em>也。<em class="r">郑高渠眯</em>杀其君<em class="r">昭公</em>。十年，伐<em class="r">邽</em>、<em class="r">冀戎</em>，初县之。十一年，初县<em class="r">杜</em>、<em class="r">郑</em>。灭<em class="r">小虢</em>。</p>
<p>十三年，<em class="r">齐</em>人<em class="r">管至父</em>、<em class="r">连称</em>等杀其君<em class="r">襄公</em>而立<em class="r">公孙无知</em>。<em class="r">晋</em>灭<em class="r">霍</em>、<em class="r">魏</em>、<em class="r">耿</em>。<em class="r">齐雍廪</em>杀<em class="r">无知</em>、<em class="r">管至父</em>等而立<em class="r">齐桓公</em>。<em class="r">齐</em>、<em class="r">晋</em>为强国。</p>
<p>十九年，<em class="r">晋曲沃</em>始为<em class="r">晋侯</em>。<em class="r">齐桓公</em>伯于<em class="r">鄄</em>。</p>
<p>二十年，<em class="r">武公</em>卒，葬<em class="r">雍平阳</em>。初以人从死，从死者六十六人。有子一人，名曰<em class="r">白</em>。<em class="r">白</em>不立，封<em class="r">平阳</em>。立其弟<em class="r">德公</em>。</p>
<p><em class="r">德公</em>元年，初居<em class="r">雍城大郑宫</em>。以牺三百牢祠<em class="r">鄜畤</em>。卜居<em class="r">雍</em>。后子孙饮马于<em class="r">河</em>。<em class="r">梁伯</em>、<em class="r">芮伯</em>来朝。二年，初伏，以狗御蛊。<em class="r">德公</em>生三十三岁而立，立二年卒。生子三人：长子<em class="r">宣公</em>，中子<em class="r">成公</em>，少子<em class="r">穆公</em>。长子<em class="r">宣公</em>立。</p>
<p><em class="r">宣公</em>元年，<em class="r">卫</em>、<em class="r">燕</em>伐<em class="r">周</em>，出<em class="r">惠王</em>，立<em class="r">王子颓</em>。三年，<em class="r">郑伯</em>、<em class="r">虢叔</em>杀<em class="r">子</em>&lt;imgalt="char"class="kindle-cn-inline-character"src="Image00012.jpg"/&gt;而入<em class="r">惠王</em>。四年，作<em class="r">密畤</em>，与<em class="r">晋</em>战<em class="r">河阳</em>，胜之。十二年，<em class="r">宣公</em>卒。生子九人，莫立，立其弟<em class="r">成公</em>。</p>
<p><em class="r">成公</em>元年，<em class="r">梁伯</em>、<em class="r">芮伯</em>来朝。<em class="r">齐桓公</em>伐<em class="r">山戎</em>，次于<em class="r">孤竹</em>。</p>
<p><em class="r">成公</em>立四年卒。子七人，莫立，立其弟<em class="r">缪公</em>。</p>
<p><em class="r">缪公任好</em>元年，自将伐<em class="r">茅津</em>，胜之。四年，迎妇于<em class="r">晋</em>，<em class="r">晋太子申生</em>姊也。其岁，<em class="r">齐桓公</em>伐<em class="r">楚</em>，至<em class="r">邵陵</em>。</p>
<p>五年，<em class="r">晋献公</em>灭<em class="r">虞</em>、<em class="r">虢</em>，虏<em class="r">虞君</em>与其大夫<em class="r">百里傒</em>，以璧马赂于<em class="r">虞</em>故也。既虏<em class="r">百里傒</em>，以为<em class="r">秦缪公</em>夫人媵于<em class="r">秦</em>。<em class="r">百里傒</em>亡<em class="r">秦</em>走<em class="r">宛</em>，<em class="r">楚</em>鄙人执之。<em class="r">缪公</em>闻<em class="r">百里傒</em>贤，欲重赎之，恐<em class="r">楚</em>人不与，乃使人谓<em class="r">楚</em>曰：“吾媵臣<em class="r">百里傒</em>在焉，请以五羖羊皮赎之。”<em class="r">楚</em>人遂许与之。当是时，<em class="r">百里傒</em>年已七十馀。<em class="r">缪公</em>释其囚，与语国事。谢曰：“臣亡国之臣，何足问！”<em class="r">缪公</em>曰：“<em class="r">虞君</em>不用子，故亡，非子罪也。”固问，语三日，<em class="r">缪公</em>大说，授之国政，号曰<em class="r">五羖大夫</em>。<em class="r">百里傒</em>让曰：“臣不及臣友<em class="r">蹇叔</em>，<em class="r">蹇叔</em>贤而世莫知。臣常游困于<em class="r">齐</em>而乞食&lt;imgalt="char"class="kindle-cn-inline-character"src="Image00015.jpg"/&gt;人，<em class="r">蹇叔</em>收臣。臣因而欲事<em class="r">齐君无知</em>，<em class="r">蹇叔</em>止臣，臣得脱<em class="r">齐</em>难，遂之<em class="r">周</em>。<em class="r">周王子</em>&lt;imgalt="char"class="kindle-cn-inline-character"src="Image00012.jpg"/&gt;好牛，臣以养牛干之。及&lt;imgalt="char"class="kindle-cn-inline-character"src="Image00012.jpg"/&gt;欲用臣，<em class="r">蹇叔</em>止臣，臣去，得不诛。事<em class="r">虞君</em>，<em class="r">蹇叔</em>止臣。臣知<em class="r">虞君</em>不用臣，臣诚私利禄爵，且留。再用其言，得脱；一不用，及<em class="r">虞君</em>难：是以知其贤。”于是<em class="r">缪公</em>使人厚币迎<em class="r">蹇叔</em>，以为上大夫。</p>
<p>秋，<em class="r">缪公</em>自将伐<em class="r">晋</em>，战于<em class="r">河曲</em>。<em class="r">晋骊姬</em>作乱，<em class="r">太子申生</em>死<em class="r">新城</em>，<em class="r">重耳</em>、<em class="r">夷吾</em>出奔。</p>
<p>九年，<em class="r">齐桓公</em>会诸侯于<em class="r">葵丘</em>。</p>
<p><em class="r">晋献公</em>卒。立<em class="r">骊姬</em>子<em class="r">奚齐</em>，其臣<em class="r">里克</em>杀<em class="r">奚齐</em>。<em class="r">荀息</em>立<em class="r">卓子</em>，<em class="r">克</em>又杀<em class="r">卓子</em>及<em class="r">荀息</em>。<em class="r">夷吾</em>使人请<em class="r">秦</em>，求入<em class="r">晋</em>。于是<em class="r">缪公</em>许之，使<em class="r">百里傒</em>将兵送<em class="r">夷吾</em>。<em class="r">夷吾</em>谓曰：“诚得立，请割<em class="r">晋</em>之<em class="r">河西</em>八城与<em class="r">秦</em>。”及至，已立，而使<em class="r">丕郑</em>谢<em class="r">秦</em>，背约不与<em class="r">河西</em>城，而杀<em class="r">里克</em>。<em class="r">丕郑</em>闻之，恐，因与<em class="r">缪公</em>谋曰：“<em class="r">晋</em>人不欲<em class="r">夷吾</em>，实欲<em class="r">重耳</em>。今背<em class="r">秦</em>约而杀<em class="r">里克</em>，皆<em class="r">吕甥</em>、<em class="r">郤芮</em>之计也。愿君以利急召<em class="r">吕</em>、<em class="r">郤</em>，<em class="r">吕</em>、<em class="r">郤</em>至，则更入<em class="r">重耳</em>便。”<em class="r">缪公</em>许之，使人与<em class="r">丕郑</em>归，召<em class="r">吕</em>、<em class="r">郤</em>。<em class="r">吕</em>、<em class="r">郤</em>等疑<em class="r">丕郑</em>有间，乃言<em class="r">夷吾</em>杀<em class="r">丕郑</em>。<em class="r">丕郑</em>子<em class="r">丕豹</em>奔<em class="r">秦</em>，说<em class="r">缪公</em>曰：“<em class="r">晋君</em>无道，百姓不亲，可伐也。”<em class="r">缪公</em>曰：“百姓苟不便，何故能诛其大臣？能诛其大臣，此其调也。”不听，而阴用<em class="r">豹</em>。</p>
<p>十二年，<em class="r">齐管仲</em>、<em class="r">隰朋</em>死。</p>
<p><em class="r">晋</em>旱，来请粟。<em class="r">丕豹</em>说<em class="r">缪公</em>勿与，因其饥而伐之。<em class="r">缪公</em>问<em class="r">公孙支</em>，<em class="r">支</em>曰：“饥穰更事耳，不可不与。”问<em class="r">百里傒</em>，<em class="r">傒</em>曰：“<em class="r">夷吾</em>得罪于君，其百姓何罪？”于是用<em class="r">百里傒</em>、<em class="r">公孙支</em>言，卒与之粟。以船漕车转，自<em class="r">雍</em>相望至<em class="r">绛</em>。</p>
<p>十四年，<em class="r">秦</em>饥，请粟于<em class="r">晋</em>。<em class="r">晋君</em>谋之群臣。<em class="r">虢射</em>曰：“因其饥伐之，可有大功。”<em class="r">晋君</em>从之。十五年，兴兵将攻<em class="r">秦</em>。<em class="r">缪公</em>发兵，使<em class="r">丕豹</em>将，自往击之。九月壬戌，与<em class="r">晋惠公夷吾</em>合战于<em class="r">韩</em>地。<em class="r">晋君</em>弃其军，与<em class="r">秦</em>争利，还而马&lt;imgalt="char"class="kindle-cn-inline-character"src="Image00016.jpg"/&gt;。<em class="r">缪公</em>与麾下驰追之，不能得<em class="r">晋君</em>，反为<em class="r">晋</em>军所围。<em class="r">晋</em>击<em class="r">缪公</em>，<em class="r">缪公</em>伤。于是<em class="r">岐下</em>食善马者三百人驰冒<em class="r">晋</em>军，<em class="r">晋</em>军解围，遂脱<em class="r">缪公</em>而反生得<em class="r">晋君</em>。初，<em class="r">缪公</em>亡善马，<em class="r">岐下</em>野人共得而食之者三百馀人，吏逐得，欲法之。<em class="r">缪公</em>曰：“君子不以畜产害人。吾闻食善马肉不饮酒，伤人。”乃皆赐酒而赦之。三百人者闻<em class="r">秦</em>击<em class="r">晋</em>，皆求从，从而见<em class="r">缪公</em>窘，亦皆推锋争死，以报食马之德。于是<em class="r">缪公</em>虏<em class="r">晋君</em>以归，令于国，“齐宿，吾将以<em class="r">晋君</em>祠上帝”。<em class="r">周天子</em>闻之，曰“<em class="r">晋</em>我同姓”，为请<em class="r">晋君</em>。<em class="r">夷吾</em>姊亦为<em class="r">缪公</em>夫人，夫人闻之，乃衰绖跣，曰：“妾兄弟不能相救，以辱君命。”<em class="r">缪公</em>曰：“我得<em class="r">晋君</em>以为功，今天子为请，夫人是忧。”乃与<em class="r">晋君</em>盟，许归之，更舍上舍，而馈之七牢。十一月，归<em class="r">晋</em>君<em class="r">夷吾</em>，<em class="r">夷吾</em>献其<em class="r">河西</em>地，使<em class="r">太子圉</em>为质于<em class="r">秦</em>。<em class="r">秦</em>妻<em class="r">子圉</em>以宗女。是时<em class="r">秦</em>地东至<em class="r">河</em>。</p>
<p>十八年，<em class="r">齐桓公</em>卒。二十年，<em class="r">秦</em>灭<em class="r">梁</em>、<em class="r">芮</em>。</p>
<p>二十二年，<em class="r">晋公子圉</em>闻<em class="r">晋君</em>病，曰：“<em class="r">梁</em>，我母家也，而<em class="r">秦</em>灭之。我兄弟多，即君百岁后，<em class="r">秦</em>必留我，而<em class="r">晋</em>轻，亦更立他子。”<em class="r">子圉</em>乃亡归<em class="r">晋</em>。二十三年，<em class="r">晋惠公</em>卒，<em class="r">子圉</em>立为君。<em class="r">秦</em>怨<em class="r">圉</em>亡去，乃迎<em class="r">晋公子重耳</em>于<em class="r">楚</em>，而妻以故<em class="r">子圉</em>妻。<em class="r">重耳</em>初谢，后乃受。<em class="r">缪公</em>益礼厚遇之。二十四年春，<em class="r">秦</em>使人告<em class="r">晋</em>大臣，欲入<em class="r">重耳</em>。<em class="r">晋</em>许之，于是使人送<em class="r">重耳</em>。二月，<em class="r">重耳</em>立为<em class="r">晋君</em>，是为_文_<em class="r">公</em>。<em class="r">文公</em>使人杀<em class="r">子圉</em>。<em class="r">子圉</em>是为<em class="r">怀公</em>。</p>
<p>其秋，<em class="r">周襄王</em>弟<em class="r">带</em>以<em class="r">翟</em>伐王，王出居<em class="r">郑</em>。二十五年，<em class="r">周王</em>使人告难于<em class="r">晋</em>、<em class="r">秦</em>。<em class="r">秦缪公</em>将兵助<em class="r">晋文公</em>入<em class="r">襄王</em>，杀王弟<em class="r">带</em>。二十八年，<em class="r">晋文公</em>败<em class="r">楚</em>于<em class="r">城濮</em>。三十年，<em class="r">缪公</em>助<em class="r">晋文公</em>围<em class="r">郑</em>。<em class="r">郑</em>使人言<em class="r">缪公</em>曰：“亡<em class="r">郑</em>厚<em class="r">晋</em>，于<em class="r">晋</em>而得矣，而<em class="r">秦</em>未有利。<em class="r">晋</em>之强，<em class="r">秦</em>之忧也。”<em class="r">缪公</em>乃罢兵归。<em class="r">晋</em>亦罢。三十二年冬，<em class="r">晋文公</em>卒。</p>
<p><em class="r">郑</em>人有卖<em class="r">郑</em>于<em class="r">秦</em>曰：“我主其城门，<em class="r">郑</em>可袭也。”<em class="r">缪公</em>问<em class="r">蹇叔</em>、<em class="r">百里傒</em>，对曰：“径数国千里而袭人，希有得利者。且人卖<em class="r">郑</em>，庸知我国人不有以我情告<em class="r">郑</em>者乎？不可。”<em class="r">缪公</em>曰：“子不知也，吾已决矣。”遂发兵，使<em class="r">百里傒</em>子<em class="r">孟明视</em>，<em class="r">蹇叔</em>子<em class="r">西乞术</em>及<em class="r">白乙丙</em>将兵。行日，<em class="r">百里傒</em>、<em class="r">蹇叔</em>二人哭之。<em class="r">缪公</em>闻，怒曰：“孤发兵而子沮哭吾军，何也？”二老曰：“臣非敢沮君军。军行，臣子与往；臣老，迟还恐不相见，故哭耳。”二老退，谓其子曰：“汝军即败，必于<em class="r">殽</em>厄矣。”三十三年春，<em class="r">秦</em>兵遂东，更<em class="r">晋</em>地，过<em class="r">周</em>北门。<em class="r">周王孙满</em>曰：“<em class="r">秦</em>师无礼，不败何待！”兵至<em class="r">滑</em>，<em class="r">郑</em>贩卖贾人<em class="r">弦高</em>，持十二牛将卖之<em class="r">周</em>，见<em class="r">秦</em>兵，恐死虏，因献其牛，曰：“闻大国将诛<em class="r">郑</em>，<em class="r">郑君</em>谨修守御备，使臣以牛十二劳军士。”<em class="r">秦</em>三将军相谓曰：“将袭<em class="r">郑</em>，<em class="r">郑</em>今已觉之，往无及已。”灭<em class="r">滑</em>。<em class="r">滑</em>，<em class="r">晋</em>之边邑也。</p>
<p>当是时，<em class="r">晋文公</em>丧尚未葬。太子<em class="r">襄公</em>怒曰：“<em class="r">秦</em>侮我孤，因丧破我<em class="r">滑</em>。”遂墨衰绖，发兵遮<em class="r">秦</em>兵于殽，击之，大破<em class="r">秦</em>军，无一人得脱者。虏<em class="r">秦</em>三将以归。<em class="r">文公</em>夫人，<em class="r">秦</em>女也，为<em class="r">秦</em>三囚将请曰：“<em class="r">缪公</em>之怨此三人入于骨髓，愿令此三人归，令我君得自快烹之。”<em class="r">晋君</em>许之，归<em class="r">秦</em>三将。三将至，<em class="r">缪公</em>素服郊迎，向三人哭曰：“孤以不用<em class="r">百里傒</em>、<em class="r">蹇叔</em>言以辱三子，三子何罪乎？子其悉心雪耻，毋怠。”遂复三人官秩如故，愈益厚之。</p>
<p>三十四年，<em class="r">楚</em>太子<em class="r">商臣</em>弑其父<em class="r">成王</em>代立。</p>
<p><em class="r">缪公</em>于是复使<em class="r">孟明视</em>等将兵伐<em class="r">晋</em>，战于<em class="r">彭衙</em>。<em class="r">秦</em>不利，引兵归。</p>
<p><em class="r">戎王</em>使<em class="r">由余</em>于<em class="r">秦</em>。<em class="r">由余</em>，其先<em class="r">晋</em>人也，亡入戎，能<em class="r">晋</em>言。闻<em class="r">缪公</em>贤，故使<em class="r">由余</em>观<em class="r">秦</em>。<em class="r">秦缪公</em>示以宫室、积聚。<em class="r">由余</em>曰：“使鬼为之，则劳神矣。使人为之，亦苦民矣。”<em class="r">缪公</em>怪之，问曰：“中国以诗书礼乐法度为政，然尚时乱，今戎夷无此，何以为治，不亦难乎？”<em class="r">由余</em>笑曰：“此乃中国所以乱也。夫自上圣<em class="r">黄帝</em>作为礼乐法度，身以先之，仅以小治。及其后世，日以骄淫。阻法度之威，以责督于下，下罢极则以仁义怨望于上，上下交争怨而相篡弑，至于灭宗，皆以此类也。夫戎夷不然。上含淳德以遇其下，下怀忠信以事其上，一国之政犹一身之治，不知所以治，此真圣人之治也。”于是<em class="r">缪公</em>退而问<em class="r">内史廖</em>曰：“孤闻邻国有圣人，敌国之忧也。今<em class="r">由余</em>贤，寡人之害，将奈之何？”<em class="r">内史廖</em>曰：“<em class="r">戎王</em>处辟匿，未闻中国之声。君试遗其女乐，以夺其志；为<em class="r">由余</em>请，以疏其间；留而莫遣，以失其期。<em class="r">戎王</em>怪之，必疑<em class="r">由余</em>。君臣有间，乃可虏也。且<em class="r">戎王</em>好乐，必怠于政。”<em class="r">缪公</em>曰：“善。”因与<em class="r">由余</em>曲席而坐，传器而食，问其地形与其兵势尽詧，而后令<em class="r">内史廖</em>以女乐二八遗<em class="r">戎王</em>。<em class="r">戎王</em>受而说之，终年不还。于是<em class="r">秦</em>乃归<em class="r">由余</em>。<em class="r">由余</em>数谏不听，<em class="r">缪公</em>又数使人间要<em class="r">由余</em>，<em class="r">由余</em>遂去降<em class="r">秦</em>。<em class="r">缪公</em>以客礼礼之，问伐戎之形。</p>
<p>三十六年，<em class="r">缪公</em>复益厚<em class="r">孟明</em>等，使将兵伐<em class="r">晋</em>，渡<em class="r">河</em>焚船，大败<em class="r">晋</em>人，取<em class="r">王官</em>及<em class="r">鄗</em>，以报<em class="r">殽</em>之役。<em class="r">晋</em>人皆城守不敢出。于是<em class="r">缪公</em>乃自<em class="r">茅津</em>渡<em class="r">河</em>，封<em class="r">殽</em>中尸，为发丧，哭之三日。乃誓于军曰：“嗟士卒！听无哗，余誓告汝。古之人谋黄发番番，则无所过。”以申思不用<em class="r">蹇叔</em>、<em class="r">百里傒</em>之谋，故作此誓，令后世以记余过。君子闻之，皆为垂涕，曰：“嗟呼！<em class="r">秦缪公</em>之与人周也，卒得<em class="r">孟明</em>之庆。”</p>
<p>三十七年，<em class="r">秦</em>用<em class="r">由余</em>谋伐<em class="r">戎王</em>，益国十二，开地千里，遂霸<em class="r">西戎</em>。天子使<em class="r">召公过</em>贺<em class="r">缪公</em>以金鼓。三十九年，<em class="r">缪公</em>卒，葬<em class="r">雍</em>。从死者百七十七人，<em class="r">秦</em>之良臣<em class="r">子舆氏</em>三人名曰<em class="r">奄息</em>、<em class="r">仲行</em>、&lt;imgalt="char"class="kindle-cn-inline-character"src="Image00017.jpg"/&gt;<em class="r">虎</em>，亦在从死之中。<em class="r">秦</em>人哀之，为作歌《黄鸟》之诗。君子曰：“<em class="r">秦缪公</em>广地益国，东服强<em class="r">晋</em>，西霸戎夷，然不为诸侯盟主，亦宜哉。死而弃民，收其良臣而从死。且先王崩，尚犹遗德垂法，况夺之善人良臣百姓所哀者乎？是以知<em class="r">秦</em>不能复东征也。”<em class="r">缪公</em>子四十人，其太子<em class="r">罃</em>代立，是为<em class="r">康公</em>。</p>
<p><em class="r">康公</em>元年。往岁<em class="r">缪公</em>之卒，<em class="r">晋襄公</em>亦卒；<em class="r">襄公</em>之弟名<em class="r">雍</em>，<em class="r">秦</em>出也，在<em class="r">秦</em>。<em class="r">晋赵盾</em>欲立之，使<em class="r">随会</em>来迎<em class="r">雍</em>，<em class="r">秦</em>以兵送至<em class="r">令狐</em>。<em class="r">晋</em>立<em class="r">襄公</em>子而反击<em class="r">秦</em>师，<em class="r">秦</em>师败，<em class="r">随会</em>来奔。二年，<em class="r">秦</em>伐<em class="r">晋</em>，取<em class="r">武城</em>，报<em class="r">令狐</em>之役。四年，<em class="r">晋</em>伐<em class="r">秦</em>，取<em class="r">少梁</em>。六年，<em class="r">秦</em>伐<em class="r">晋</em>，取<em class="r">羁马</em>。战于<em class="r">河曲</em>，大败<em class="r">晋</em>军。<em class="r">晋</em>人患<em class="r">随会</em>在<em class="r">秦</em>为乱，乃使<em class="r">魏雠馀</em>详反，合谋<em class="r">会</em>，诈而得<em class="r">会</em>，<em class="r">会</em>遂归<em class="r">晋</em>。<em class="r">康公</em>立十二年卒，子<em class="r">共公</em>立。</p>
<p><em class="r">共公</em>二年，<em class="r">晋赵穿</em>弑其君<em class="r">灵公</em>。三年，<em class="r">楚庄王</em>强，北兵至<em class="r">雒</em>，问<em class="r">周</em>鼎。<em class="r">共公</em>立五年卒，子<em class="r">桓公</em>立。</p>
<p><em class="r">桓公</em>三年，<em class="r">晋</em>败我一将。十年，<em class="r">楚庄王</em>服<em class="r">郑</em>，北败<em class="r">晋</em>兵于<em class="r">河</em>上。当是之时，<em class="r">楚</em>霸，为会盟合诸侯。二十四年，<em class="r">晋厉公</em>初立，与<em class="r">秦桓公</em>夹<em class="r">河</em>而盟。归而<em class="r">秦</em>倍盟，与<em class="r">翟</em>合谋击<em class="r">晋</em>。二十六年，<em class="r">晋</em>率诸侯伐<em class="r">秦</em>，<em class="r">秦</em>军败走，追至<em class="r">泾</em>而还。<em class="r">桓公</em>立二十七年卒，子<em class="r">景公</em>立。</p>
<p><em class="r">景公</em>四年，<em class="r">晋栾书</em>弑其君<em class="r">厉公</em>。十五年，救<em class="r">郑</em>，败<em class="r">晋</em>兵于<em class="r">栎</em>。是时<em class="r">晋悼公</em>为盟主。十八年，<em class="r">晋悼公</em>强，数会诸侯，率以伐<em class="r">秦</em>，败<em class="r">秦</em>军。<em class="r">秦</em>军走，<em class="r">晋</em>兵追之。遂渡<em class="r">泾</em>，至械林而还。二十七年，<em class="r">景公</em>如晋，与<em class="r">平公</em>盟，已而背之。三十六年，<em class="r">楚公子围</em>弑其君而自立，是为<em class="r">灵王</em>。<em class="r">景公</em>母弟<em class="r">后子</em>&lt;imgalt="char"class="kindle-cn-inline-character"src="Image00017.jpg"/&gt;有宠，<em class="r">景公</em>母弟富，或谮之，恐诛，乃奔<em class="r">晋</em>，车重千乘。<em class="r">晋平公</em>曰：“<em class="r">后子</em>富如此，何以自亡？”对曰：“<em class="r">秦公</em>无道，畏诛，欲待其后世乃归。”三十九年，<em class="r">楚灵王</em>强，会诸侯于<em class="r">申</em>，为盟主，杀<em class="r">齐庆封</em>。<em class="r">景公</em>立四十年卒，子<em class="r">哀公</em>立。<em class="r">后子</em>复来归<em class="r">秦</em>。</p>
<p><em class="r">哀公</em>八年，<em class="r">楚公子弃疾</em>弑<em class="r">灵王</em>而自立，是为<em class="r">平王</em>。十一年，<em class="r">楚平王</em>来求<em class="r">秦</em>女为<em class="r">太子建</em>妻。至国，女好而自娶之。十五年，<em class="r">楚平王</em>欲诛<em class="r">建</em>，<em class="r">建</em>亡；<em class="r">伍子胥</em>奔<em class="r">吴</em>。<em class="r">晋</em>公室卑而六卿强，欲内相攻，是以久<em class="r">秦晋</em>不相攻。三十一年，<em class="r">吴王阖闾</em>与<em class="r">伍子胥</em>伐<em class="r">楚</em>，<em class="r">楚王</em>亡奔<em class="r">随</em>，<em class="r">吴</em>遂入<em class="r">郢</em>。<em class="r">楚</em>大夫<em class="r">申包胥</em>来告急，七日不食，日夜哭泣。于是<em class="r">秦</em>乃发五百乘救<em class="r">楚</em>，败<em class="r">吴</em>师。<em class="r">吴</em>师归，<em class="r">楚昭王</em>乃得复入<em class="r">郢</em>。<em class="r">哀公</em>立三十六年卒。太子<em class="r">夷公</em>，<em class="r">夷公</em>蚤死，不得立，立<em class="r">夷公</em>子，是为<em class="r">惠公</em>。</p>
<p><em class="r">惠公</em>元年，<em class="r">孔子</em>行<em class="r">鲁</em>相事。五年，<em class="r">晋</em>卿<em class="r">中行</em>、<em class="r">范氏</em>反<em class="r">晋</em>，<em class="r">晋</em>使<em class="r">智氏</em>、<em class="r">赵简子</em>攻之，<em class="r">范</em>、<em class="r">中行氏</em>亡奔<em class="r">齐</em>。<em class="r">惠公</em>立十年卒，子<em class="r">悼公</em>立。</p>
<p><em class="r">悼公</em>二年，<em class="r">齐</em>臣<em class="r">田乞</em>弑其君<em class="r">孺子</em>，立其兄<em class="r">阳生</em>，是为<em class="r">悼公</em>。六年，<em class="r">吴</em>败<em class="r">齐</em>师。<em class="r">齐</em>人弑<em class="r">悼公</em>，立其子<em class="r">简公</em>。九年，<em class="r">晋定公</em>与<em class="r">吴王夫差</em>盟，争长于<em class="r">黄池</em>，卒先<em class="r">吴</em>。<em class="r">吴</em>强，陵中国。十二年，<em class="r">齐田常</em>弑<em class="r">简公</em>，立其弟<em class="r">平公</em>，<em class="r">常</em>相之。十三年，<em class="r">楚</em>灭<em class="r">陈</em>。<em class="r">秦悼公</em>立十四年卒，子<em class="r">厉共公</em>立。<em class="r">孔子</em>以<em class="r">悼公</em>十二年卒。</p>
<p><em class="r">厉共公</em>二年，<em class="r">蜀</em>人来赂。十六年，堑<em class="r">河</em>旁。以兵二万伐<em class="r">大荔</em>，取其<em class="r">王城</em>。二十一年，初县<em class="r">频阳</em>。<em class="r">晋</em>取<em class="r">武成</em>。二十四年，<em class="r">晋</em>乱，杀<em class="r">智伯</em>，分其国与<em class="r">赵</em>、<em class="r">韩</em>、<em class="r">魏</em>。二十五年，<em class="r">智开</em>与邑人来奔。三十三年，伐<em class="r">义渠</em>，虏其王。三十四年，日食。<em class="r">厉共公</em>卒，子<em class="r">躁公</em>立。</p>
<p><em class="r">躁公</em>二年，<em class="r">南郑</em>反。十三年，<em class="r">义渠</em>来伐，至<em class="r">渭南</em>。十四年，<em class="r">躁公</em>卒，立其弟<em class="r">怀公</em>。</p>
<p><em class="r">怀公</em>四年，庶长<em class="r">鼌</em>与大臣围<em class="r">怀公</em>，<em class="r">怀公</em>自杀。<em class="r">怀公</em>太子曰<em class="r">昭子</em>，蚤死，大臣乃立太子<em class="r">昭子</em>之子，是为<em class="r">灵公</em>。<em class="r">灵公</em>，<em class="r">怀公</em>孙也。</p>
<p><em class="r">灵公</em>六年，<em class="r">晋</em>城<em class="r">少梁</em>，<em class="r">秦</em>击之。十三年，城<em class="r">籍姑</em>。<em class="r">灵公</em>卒，子<em class="r">献公</em>不得立，立<em class="r">灵公</em>季父<em class="r">悼子</em>，是为<em class="r">简公</em>。<em class="r">简公</em>，<em class="r">昭子</em>之弟而<em class="r">怀公</em>子也。</p>
<p><em class="r">简公</em>六年，令吏初带剑。堑<em class="r">洛</em>。城<em class="r">重泉</em>。十六年卒，子<em class="r">惠公</em>立。</p>
<p><em class="r">惠公</em>十二年，子<em class="r">出子</em>生。十三年，伐<em class="r">蜀</em>，取<em class="r">南郑</em>。<em class="r">惠公</em>卒，<em class="r">出子</em>立。</p>
<p><em class="r">出子</em>二年，庶长<em class="r">改</em>迎<em class="r">灵公</em>之子<em class="r">献公</em>于<em class="r">河西</em>而立之。杀<em class="r">出子</em>及其母，沉之渊旁。<em class="r">秦</em>以往者数易君，君臣乖乱，故<em class="r">晋</em>复强，夺<em class="r">秦河西</em>地。</p>
<p><em class="r">献公</em>元年，止从死。二年，城<em class="r">栎阳</em>。四年正月庚寅，<em class="r">孝公</em>生。十一年，<em class="r">周太史儋</em>见<em class="r">献公</em>曰：“<em class="r">周</em>故与<em class="r">秦国</em>合而别，别五百岁复合，合十七岁而霸王出。”十六年，桃冬花。十八年，雨金<em class="r">栎阳</em>。二十一年，与<em class="r">晋</em>战于<em class="r">石门</em>，斩首六万，天子贺以黼黻。二十三年，与<em class="r">魏晋</em>战<em class="r">少梁</em>，虏其将<em class="r">公孙痤</em>。二十四年，<em class="r">献公</em>卒，子<em class="r">孝公</em>立，年已二十一岁矣。</p>
<p><em class="r">孝公</em>元年，<em class="r">河</em>山以东强国六，与<em class="r">齐威</em>、<em class="r">楚宣</em>、<em class="r">魏惠</em>、<em class="r">燕悼</em>、<em class="r">韩哀</em>、<em class="r">赵成侯</em>并。<em class="r">淮泗</em>之间小国十馀。<em class="r">楚</em>、<em class="r">魏</em>与<em class="r">秦</em>接界。<em class="r">魏</em>筑长城，自<em class="r">郑</em>滨<em class="r">洛</em>以北，有<em class="r">上郡</em>。<em class="r">楚</em>自<em class="r">汉中</em>，南有<em class="r">巴</em>、<em class="r">黔中</em>。<em class="r">周室</em>微，诸侯力政，争相并。<em class="r">秦</em>僻在<em class="r">雍州</em>，不与中国诸侯之会盟，夷翟遇之。<em class="r">孝公</em>于是布惠，振孤寡，招战士，明功赏。下令国中曰：“昔我<em class="r">缪公</em>自<em class="r">岐雍</em>之间，修德行武，东平<em class="r">晋</em>乱，以<em class="r">河</em>为界，西霸戎翟，广地千里，天子致伯，诸侯毕贺，为后世开业，甚光美。会往者<em class="r">厉</em>、<em class="r">躁</em>、<em class="r">简公</em>、<em class="r">出子</em>之不宁，国家内忧，未遑外事，<em class="r">三晋</em>攻夺我先君<em class="r">河西</em>地，诸侯卑<em class="r">秦</em>，丑莫大焉。<em class="r">献公</em>即位，镇抚边境，徙治<em class="r">栎阳</em>，且欲东伐，复<em class="r">缪公</em>之故地，修<em class="r">缪公</em>之政令。寡人思念先君之意，常痛于心。宾客群臣有能出奇计强<em class="r">秦</em>者，吾且尊官，与之分土。”于是乃出兵东围<em class="r">陕城</em>，西斩戎之<em class="r">獂王</em>。</p>
<p><em class="r">卫鞅</em>闻是令下，西入<em class="r">秦</em>，因<em class="r">景监</em>求见<em class="r">孝公</em>。</p>
<p>二年，天子致胙。</p>
<p>三年，<em class="r">卫鞅</em>说<em class="r">孝公</em>变法修刑，内务耕稼，外劝战死之赏罚，<em class="r">孝公</em>善之。<em class="r">甘龙</em>、<em class="r">杜挚</em>等弗然，相与争之。卒用<em class="r">鞅</em>法，百姓苦之；居三年，百姓便之。乃拜<em class="r">鞅</em>为左庶长。其事在《商君》语中。</p>
<p>七年，与<em class="r">魏惠王</em>会<em class="r">杜平</em>。八年，与<em class="r">魏</em>战<em class="r">元里</em>，有功。十年，<em class="r">卫鞅</em>为大良造，将兵围<em class="r">魏安邑</em>，降之。十二年，作为<em class="r">咸阳</em>，筑冀阙，<em class="r">秦</em>徙都之。并诸小乡聚，集为大县，县一令，四十一县。为田开阡陌。东地渡<em class="r">洛</em>。十四年，初为赋。十九年，天子致伯。二十年，诸侯毕贺。<em class="r">秦</em>使<em class="r">公子少官</em>率师会诸侯<em class="r">逢泽</em>，朝天子。</p>
<p>二十一年，<em class="r">齐</em>败<em class="r">魏马陵</em>。</p>
<p>二十二年，<em class="r">卫鞅</em>击<em class="r">魏</em>，虏<em class="r">魏公子卬</em>。封<em class="r">鞅</em>为列侯，号<em class="r">商君</em>。</p>
<p>二十四年，与<em class="r">晋</em>战<em class="r">雁门</em>，虏其将<em class="r">魏错</em>。</p>
<p><em class="r">孝公</em>卒，子<em class="r">惠文君</em>立。是岁，诛<em class="r">卫鞅</em>。<em class="r">鞅</em>之初为<em class="r">秦</em>施法，法不行，太子犯禁。<em class="r">鞅</em>曰：“法之不行，自于贵戚。君必欲行法，先于太子。太子不可黥，黥其傅师。”于是法大用，<em class="r">秦</em>人治。及<em class="r">孝公</em>卒，太子立，宗室多怨<em class="r">鞅</em>，<em class="r">鞅</em>亡，因以为反，而卒车裂以徇<em class="r">秦国</em>。</p>
<p><em class="r">惠文君</em>元年，<em class="r">楚</em>、<em class="r">韩</em>、<em class="r">赵</em>、<em class="r">蜀</em>人来朝。二年，天子贺。三年，王冠。四年，天子致<em class="r">文武</em>胙。<em class="r">齐</em>、<em class="r">魏</em>为王。</p>
<p>五年，<em class="r">阴晋</em>人<em class="r">犀首</em>为大良造。六年，<em class="r">魏</em>纳<em class="r">阴晋</em>，<em class="r">阴晋</em>更名<em class="r">宁秦</em>。七年，<em class="r">公子卬</em>与<em class="r">魏</em>战，虏其将<em class="r">龙贾</em>，斩首八万。八年，<em class="r">魏</em>纳<em class="r">河西</em>地。九年，渡<em class="r">河</em>，取<em class="r">汾阴</em>、<em class="r">皮氏</em>。与<em class="r">魏王</em>会应。围<em class="r">焦</em>，降之。十年，<em class="r">张仪</em>相<em class="r">秦</em>。<em class="r">魏</em>纳<em class="r">上郡</em>十五县。十一年，县<em class="r">义渠</em>。归<em class="r">魏焦</em>、<em class="r">曲沃</em>。<em class="r">义渠君</em>为臣。更名<em class="r">少梁</em>曰<em class="r">夏阳</em>。十二年，初腊。十三年四月戊午，<em class="r">魏君</em>为王，<em class="r">韩</em>亦为王。使<em class="r">张仪</em>伐取<em class="r">陕</em>，出其人与<em class="r">魏</em>。</p>
<p>十四年，更为元年。二年，<em class="r">张仪</em>与<em class="r">齐</em>、<em class="r">楚</em>大臣会<em class="r">啮桑</em>。三年，<em class="r">韩</em>、<em class="r">魏</em>太子来朝。<em class="r">张仪</em>相<em class="r">魏</em>。五年，王游至<em class="r">北河</em>。七年，<em class="r">乐池</em>相<em class="r">秦</em>。<em class="r">韩</em>、<em class="r">赵</em>、<em class="r">魏</em>、<em class="r">燕</em>、<em class="r">齐</em>帅<em class="r">匈奴</em>共攻<em class="r">秦</em>。<em class="r">秦</em>使庶长<em class="r">疾</em>与战<em class="r">修鱼</em>，虏其将<em class="r">申差</em>，败<em class="r">赵公子渴</em>、<em class="r">韩太子奂</em>，斩首八万二千。八年，<em class="r">张仪</em>复相<em class="r">秦</em>。九年，<em class="r">司马错</em>伐<em class="r">蜀</em>，灭之。伐取<em class="r">赵中都</em>、<em class="r">西阳</em>。十年，<em class="r">韩太子苍</em>来质。伐取<em class="r">韩石章</em>。伐败<em class="r">赵</em>将<em class="r">泥</em>。伐取<em class="r">义渠</em>二十五城。十一年，<em class="r">㯉里疾</em>攻<em class="r">魏焦</em>，降之。败<em class="r">韩岸门</em>，斩首万，其将<em class="r">犀首</em>走。<em class="r">公子通</em>封于<em class="r">蜀</em>。<em class="r">燕君</em>让其臣<em class="r">子之</em>。十二年，王与<em class="r">梁王</em>会<em class="r">临晋</em>。庶长<em class="r">疾</em>攻<em class="r">赵</em>，虏<em class="r">赵</em>将<em class="r">庄</em>。<em class="r">张仪</em>相<em class="r">楚</em>。十三年，庶长<em class="r">章</em>击<em class="r">楚</em>于<em class="r">丹阳</em>，虏其将<em class="r">屈匄</em>，斩首八万；又攻<em class="r">楚汉中</em>，取地六百里，置<em class="r">汉中郡</em>。<em class="r">楚</em>围<em class="r">雍氏</em>，<em class="r">秦</em>使庶长<em class="r">疾</em>助<em class="r">韩</em>而东攻<em class="r">齐</em>，<em class="r">到满</em>助<em class="r">魏</em>攻<em class="r">燕</em>。十四年，伐<em class="r">楚</em>，取<em class="r">召陵</em>。<em class="r">丹</em>、<em class="r">犁</em>臣，<em class="r">蜀</em>相<em class="r">壮</em>杀<em class="r">蜀侯</em>来降。</p>
<p><em class="r">惠王</em>卒，子<em class="r">武王</em>立。<em class="r">韩</em>、<em class="r">魏</em>、<em class="r">齐</em>、<em class="r">楚</em>、<em class="r">越</em>皆宾从。</p>
<p><em class="r">武王</em>元年，与<em class="r">魏惠王</em>会<em class="r">临晋</em>。诛<em class="r">蜀</em>相<em class="r">壮</em>。<em class="r">张仪</em>、<em class="r">魏章</em>皆东出之<em class="r">魏</em>。伐<em class="r">义渠</em>、<em class="r">丹</em>、<em class="r">犁</em>。二年，初置丞相，<em class="r">㯉里疾</em>、<em class="r">甘茂</em>为左右丞相。<em class="r">张仪</em>死于<em class="r">魏</em>。三年，与<em class="r">韩襄王</em>会<em class="r">临晋</em>外。<em class="r">南公揭</em>卒，<em class="r">滹里疾</em>相<em class="r">韩</em>。<em class="r">武王</em>谓<em class="r">甘茂</em>曰：“寡人欲容车通<em class="r">三川</em>，窥<em class="r">周室</em>，死不恨矣。”其秋，使<em class="r">甘茂</em>、庶长<em class="r">封</em>伐<em class="r">宜阳</em>。四年，拔<em class="r">宜阳</em>，斩首六万。涉<em class="r">河</em>，城<em class="r">武遂</em>。<em class="r">魏太子</em>来朝。<em class="r">武王</em>有力好戏，力士<em class="r">任鄙</em>、<em class="r">乌获</em>、<em class="r">孟说</em>皆至大官。王与<em class="r">孟说</em>举鼎，绝膑。八月，<em class="r">武王</em>死。族<em class="r">孟说</em>。<em class="r">武王</em>取<em class="r">魏</em>女为后，无子。立异母弟，是为<em class="r">昭襄王</em>。<em class="r">昭襄</em>母<em class="r">楚</em>人，姓<em class="r">芈氏</em>，号<em class="r">宣太后</em>。<em class="r">武王</em>死时，<em class="r">昭襄王</em>为质于<em class="r">燕</em>，<em class="r">燕</em>人送归，得立。</p>
<p><em class="r">昭襄王</em>元年，<em class="r">严君疾</em>为相。<em class="r">甘茂</em>出之<em class="r">魏</em>。二年，彗星见。庶长<em class="r">壮</em>与大臣、诸侯、公子为逆，皆诛，及<em class="r">惠文后</em>皆不得良死。<em class="r">悼武王后</em>出归<em class="r">魏</em>。三年，王冠。与<em class="r">楚王</em>会<em class="r">黄棘</em>，与<em class="r">楚上庸</em>。四年，取<em class="r">蒲阪</em>。彗星见。五年，<em class="r">魏王</em>来朝<em class="r">应亭</em>，复与<em class="r">魏蒲阪</em>。六年，<em class="r">蜀侯</em>&lt;imgalt="char"class="kindle-cn-inline-character"src="Image00018.jpg"/&gt;反，<em class="r">司马错</em>定<em class="r">蜀</em>。庶长<em class="r">奂</em>伐<em class="r">楚</em>，斩首二万。<em class="r">泾阳君</em>质于<em class="r">齐</em>。日食，昼晦。七年，拔<em class="r">新城</em>。<em class="r">㯉里子</em>卒。八年，使将军&lt;imgalt="char"class="kindle-cn-inline-character"src="Image00019.jpg"/&gt;<em class="r">戎</em>攻<em class="r">楚</em>，取<em class="r">新市</em>。<em class="r">齐</em>使<em class="r">章子</em>，<em class="r">魏</em>使<em class="r">公孙喜</em>，<em class="r">韩</em>使<em class="r">暴鸢</em>共攻<em class="r">楚方城</em>，取<em class="r">唐眛</em>。<em class="r">赵</em>破<em class="r">中山</em>，其君亡，竟死<em class="r">齐</em>。<em class="r">魏公子劲</em>、<em class="r">韩公子长</em>为诸侯。九年，<em class="r">孟尝君薛文</em>来相<em class="r">秦</em>。<em class="r">奂</em>攻<em class="r">楚</em>，取八城，杀其将<em class="r">景快</em>。十年，<em class="r">楚怀王</em>入朝<em class="r">秦</em>，<em class="r">秦</em>留之。<em class="r">薛文</em>以<em class="r">金受</em>免。<em class="r">楼缓</em>为丞相。十一年，<em class="r">齐</em>、<em class="r">韩</em>、<em class="r">魏</em>、<em class="r">赵</em>、<em class="r">宋</em>、<em class="r">中山</em>五国共攻<em class="r">秦</em>，至<em class="r">盐氏</em>而还。<em class="r">秦</em>与<em class="r">韩</em>、<em class="r">魏河</em>北及<em class="r">封陵</em>以和。彗星见。<em class="r">楚怀王</em>走之<em class="r">赵</em>，<em class="r">赵</em>不受，还之<em class="r">秦</em>，即死，归葬。十二年，<em class="r">楼缓</em>免，<em class="r">穰侯魏</em>&lt;imgalt="char"class="kindle-cn-inline-character"src="Image00020.jpg"/&gt;为相。予<em class="r">楚</em>粟五万石。</p>
<p>十三年，<em class="r">向寿</em>伐<em class="r">韩</em>，取<em class="r">武始</em>。左更<em class="r">白起</em>攻<em class="r">新城</em>。五大夫<em class="r">礼</em>出亡奔<em class="r">魏</em>。<em class="r">任鄙</em>为<em class="r">汉中</em>守。十四年，左更<em class="r">白起</em>攻<em class="r">韩</em>、<em class="r">魏</em>于<em class="r">伊阙</em>，斩首二十四万，虏<em class="r">公孙喜</em>，拔五城。十五年，大良造<em class="r">白起</em>攻<em class="r">魏</em>，取<em class="r">垣</em>，复予之。攻<em class="r">楚</em>，取<em class="r">宛</em>。十六年，左更<em class="r">错</em>取<em class="r">轵</em>及<em class="r">邓</em>。<em class="r">冉</em>免。封<em class="r">公子巿宛</em>，<em class="r">公子悝邓</em>，<em class="r">魏冉陶</em>，为诸侯。十七年，<em class="r">城阳君</em>入朝，及<em class="r">东周君</em>来朝。<em class="r">秦</em>以<em class="r">垣</em>为<em class="r">蒲阪</em>、<em class="r">皮氏</em>。王之<em class="r">宜阳</em>。十八年，<em class="r">错</em>攻<em class="r">垣</em>、<em class="r">河雍</em>，决桥取之。十九年，王为西帝，<em class="r">齐</em>为东帝，皆复去之。<em class="r">吕礼</em>来自归。<em class="r">齐</em>破<em class="r">宋</em>，<em class="r">宋王</em>在<em class="r">魏</em>，死<em class="r">温</em>。<em class="r">任鄙</em>卒。二十年，王之<em class="r">汉中</em>，又之<em class="r">上郡</em>、<em class="r">北河</em>。二十一年，<em class="r">错</em>攻<em class="r">魏河内</em>。<em class="r">魏</em>献<em class="r">安邑</em>，<em class="r">秦</em>出其人，募徙<em class="r">河东</em>赐爵，赦罪人迁之。<em class="r">泾阳君</em>封宛。二十二年，<em class="r">蒙武</em>伐<em class="r">齐</em>。<em class="r">河东</em>为九县。与<em class="r">楚王</em>会<em class="r">宛</em>。与<em class="r">赵王</em>会<em class="r">中阳</em>。二十三年，尉<em class="r">斯离</em>与<em class="r">三晋</em>、<em class="r">燕</em>伐<em class="r">齐</em>，破之<em class="r">济</em>西。王与<em class="r">魏王</em>会<em class="r">宜阳</em>，与<em class="r">韩王</em>会<em class="r">新城</em>。二十四年，与<em class="r">楚王</em>会<em class="r">鄢</em>，又会<em class="r">穰</em>。<em class="r">秦</em>取<em class="r">魏安城</em>，至<em class="r">大梁</em>，<em class="r">燕</em>、<em class="r">赵</em>救之，<em class="r">秦</em>军去。<em class="r">魏冉</em>免相。二十五年，拔<em class="r">赵</em>二城。与<em class="r">韩王</em>会<em class="r">新城</em>，与<em class="r">魏王</em>会<em class="r">新明邑</em>。二十六年，赦罪人迁之<em class="r">穰</em>。侯&lt;imgalt="char"class="kindle-cn-inline-character"src="Image00020.jpg"/&gt;复相。二十七年，<em class="r">错</em>攻<em class="r">楚</em>。赦罪人迁之<em class="r">南阳</em>。<em class="r">白起</em>攻<em class="r">赵</em>，取<em class="r">代光狼城</em>。又使<em class="r">司马错</em>发<em class="r">陇西</em>，因<em class="r">蜀</em>攻<em class="r">楚黔中</em>，拔之。二十八年，大良造<em class="r">白起</em>攻<em class="r">楚</em>，取<em class="r">鄢</em>、<em class="r">邓</em>，赦罪人迁之。二十九年，大良造<em class="r">白起</em>攻<em class="r">楚</em>，取<em class="r">郢</em>为<em class="r">南郡</em>，<em class="r">楚王</em>走。<em class="r">周君</em>来。王与<em class="r">楚王</em>会<em class="r">襄陵</em>。<em class="r">白起</em>为<em class="r">武安君</em>。三十年，<em class="r">蜀</em>守<em class="r">若</em>伐<em class="r">楚</em>，取<em class="r">巫郡</em>，及<em class="r">江南</em>为<em class="r">黔中郡</em>。三十一年，<em class="r">白起</em>伐<em class="r">魏</em>，取两城。<em class="r">楚</em>人反我<em class="r">江南</em>。三十二年，相<em class="r">穰侯</em>攻<em class="r">魏</em>，至<em class="r">大梁</em>，破<em class="r">暴鸢</em>，斩首四万，<em class="r">鸢</em>走，<em class="r">魏</em>入三县请和。三十三年，客卿<em class="r">胡阳</em>攻<em class="r">魏卷</em>、<em class="r">蔡阳</em>、<em class="r">长社</em>，取之。击<em class="r">芒卯华阳</em>，破之，斩首十五万。<em class="r">魏</em>入<em class="r">南阳</em>以和。三十四年，<em class="r">秦</em>与<em class="r">魏</em>、<em class="r">韩上庸</em>地为一郡，<em class="r">南阳</em>免臣迁居之。三十五年，佐<em class="r">韩</em>、<em class="r">魏</em>、<em class="r">楚</em>伐<em class="r">燕</em>。初置<em class="r">南阳郡</em>。三十六年，客卿<em class="r">灶</em>攻<em class="r">齐</em>，取<em class="r">刚</em>、<em class="r">寿</em>，予<em class="r">穰侯</em>。三十八年，中更<em class="r">胡阳</em>攻<em class="r">赵阏与</em>，不能取。四十年，<em class="r">悼太子</em>死<em class="r">魏</em>，归葬<em class="r">芷阳</em>。四十一年夏，攻<em class="r">魏</em>，取<em class="r">邢丘</em>、<em class="r">怀</em>。四十二年，<em class="r">安国君</em>为太子。十月，<em class="r">宣太后</em>薨，葬<em class="r">芷阳郦山</em>。九月，<em class="r">穰侯</em>出之<em class="r">陶</em>。四十三年，<em class="r">武安君白起</em>攻<em class="r">韩</em>，拔九城，斩首五万。四十四年，攻<em class="r">韩南阳</em>，取之。四十五年，五大夫<em class="r">贲</em>攻<em class="r">韩</em>，取十城。<em class="r">叶阳君悝</em>出之国，未至而死。四十七年，<em class="r">秦</em>攻<em class="r">韩上党</em>，<em class="r">上党</em>降<em class="r">赵</em>，<em class="r">秦</em>因攻<em class="r">赵</em>，<em class="r">赵</em>发兵击<em class="r">秦</em>，相距。<em class="r">秦</em>使<em class="r">武安君白起</em>击，大破<em class="r">赵</em>于<em class="r">长平</em>，四十馀万尽杀之。四十八年十月，<em class="r">韩</em>献<em class="r">垣雍</em>。<em class="r">秦</em>军分为三军。<em class="r">武安君</em>归。<em class="r">王龁</em>将伐<em class="r">赵武安</em>、<em class="r">皮牢</em>，拔之。<em class="r">司马梗</em>北定<em class="r">太原</em>，尽有<em class="r">韩上党</em>。正月，兵罢，复守<em class="r">上党</em>。其十月，五大夫<em class="r">陵</em>攻<em class="r">赵邯郸</em>。四十九年正月，益发卒佐<em class="r">陵</em>。<em class="r">陵</em>战不善，免，<em class="r">王龁</em>代将。其十月，将军<em class="r">张唐</em>攻<em class="r">魏</em>，为<em class="r">蔡尉</em>捐弗守，还斩之。五十年十月，<em class="r">武安君白起</em>有罪，为士伍，迁<em class="r">阴密</em>。<em class="r">张唐</em>攻<em class="r">郑</em>，拔之。十二月，益发卒军<em class="r">汾城</em>旁。<em class="r">武安君白起</em>有罪，死。<em class="r">龁</em>攻<em class="r">邯郸</em>，不拔，去，还奔<em class="r">汾</em>军二月馀。攻<em class="r">晋</em>军，斩首六千，<em class="r">晋楚</em>流死<em class="r">河</em>二万人。攻<em class="r">汾城</em>，即从<em class="r">唐</em>拔<em class="r">宁新中</em>，<em class="r">宁新中</em>更名<em class="r">安阳</em>。初作<em class="r">河</em>桥。</p>
<p>五十一年，将军<em class="r">摎</em>攻<em class="r">韩</em>，取<em class="r">阳城</em>、<em class="r">负黍</em>，斩首四万。攻<em class="r">赵</em>，取二十余县，首虏九万。<em class="r">西周君</em>背<em class="r">秦</em>，与诸侯约从，将天下锐兵出<em class="r">伊阙</em>攻<em class="r">秦</em>，令<em class="r">秦</em>毋得通<em class="r">阳城</em>。于是<em class="r">秦</em>使将军<em class="r">摎</em>攻<em class="r">西周</em>。<em class="r">西周君</em>走来自归，顿首受罪，尽献其邑三十六城，口三万。<em class="r">秦王</em>受献，归其君于<em class="r">周</em>。五十二年，<em class="r">周</em>民东亡，其器九鼎入<em class="r">秦</em>。<em class="r">周</em>初亡。</p>
<p>五十三年，天下来宾。<em class="r">魏</em>后，<em class="r">秦</em>使<em class="r">摎</em>伐<em class="r">魏</em>，取<em class="r">吴城</em>。<em class="r">韩王</em>入朝，<em class="r">魏</em>委国听令。五十四年，王郊见上帝于<em class="r">雍</em>。五十六年秋，<em class="r">昭襄王</em>卒，子<em class="r">孝文王</em>立。尊<em class="r">唐八子</em>为<em class="r">唐太后</em>，而合其葬于先王。<em class="r">韩王</em>衰绖入吊祠，诸侯皆使其将相来吊祠，视丧事。</p>
<p><em class="r">孝文王</em>元年，赦罪人，修先王功臣，褒厚亲戚，弛苑囿。<em class="r">孝文王</em>除丧，十月己亥即位，三日辛丑卒，子<em class="r">庄襄王</em>立。</p>
<p><em class="r">庄襄王</em>元年，大赦罪人，修先王功臣，施德厚骨肉而布惠于民。<em class="r">东周君</em>与诸侯谋<em class="r">秦</em>，<em class="r">秦</em>使相国<em class="r">吕不韦</em>诛之，尽入其国。<em class="r">秦</em>不绝其祀，以<em class="r">阳人</em>地赐<em class="r">周君</em>，奉其祭祀。使<em class="r">蒙骜</em>伐<em class="r">韩</em>，<em class="r">韩</em>献<em class="r">成皋</em>、<em class="r">巩</em>。<em class="r">秦</em>界至<em class="r">大梁</em>，初置<em class="r">三川郡</em>。二年，使<em class="r">蒙骜</em>攻<em class="r">赵</em>，定<em class="r">太原</em>。三年，<em class="r">蒙骜</em>攻<em class="r">魏高都</em>、<em class="r">汲</em>，拔之。攻<em class="r">赵榆次</em>、<em class="r">新城</em>、<em class="r">狼孟</em>，取三十七城。四月日食。<em class="r">王龁</em>攻<em class="r">上党</em>。初置<em class="r">太原郡</em>。<em class="r">魏</em>将<em class="r">无忌</em>率五国兵击<em class="r">秦</em>，<em class="r">秦</em>却于<em class="r">河</em>外。<em class="r">蒙骜</em>败，解而去。五月丙午，<em class="r">庄襄王</em>卒，子<em class="r">政</em>立，是为<em class="r">秦始皇帝</em>。</p>
<p><em class="r">秦王政</em>立二十六年，初并天下为三十六郡，号为<em class="r">始皇帝</em>。<em class="r">始皇帝</em>五十一年而崩，子<em class="r">胡亥</em>立，是为<em class="r">二世皇帝</em>。三年，诸侯并起叛<em class="r">秦</em>，<em class="r">赵高</em>杀二世，立<em class="r">子婴</em>。<em class="r">子婴</em>立月馀，诸侯诛之，遂灭<em class="r">秦</em>。其语在《始皇本纪》中。</p>
<p><em class="r">太史公</em>曰：<em class="r">秦</em>之先为<em class="r">嬴姓</em>。其后分封，以国为姓，有<em class="r">徐氏</em>、<em class="r">郯氏</em>、<em class="r">莒氏</em>、<em class="r">终黎氏</em>、<em class="r">运奄氏</em>、<em class="r">菟裘氏</em>、<em class="r">将梁氏</em>、<em class="r">黄氏</em>、<em class="r">江氏</em>、<em class="r">脩鱼氏</em>、<em class="r">白冥氏</em>、<em class="r">蜚廉氏</em>、<em class="r">秦氏</em>。然<em class="r">秦</em>以其先<em class="r">造父</em>封<em class="r">赵城</em>，为<em class="r">赵氏</em>。</p>
		</div>
	</div>
</main>

</body>
</html>
