<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百四田叔列传第四十四</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百四田叔列传第四十四</h1>
		<div class="content">
			<p><em class="r">田叔</em>者，<em class="r">赵陉城</em>人也。其先，<em class="r">齐田氏</em>苗裔也。<em class="r">叔</em>喜剑，学<em class="r">黄老</em>术于_乐<strong class="d2">巨公<em class="r">所。</em>叔<em class="r">为人刻廉自喜，喜游诸公。</em>赵<em class="r">人举之</em>赵<em class="r">相</em>赵午<em class="r">，</em>午<em class="r">言之</em>赵王张</strong>敖<em class="r">所，</em>赵王<em class="r">以为郎中。数岁，切直廉平，</em>赵王_贤之，未及迁。</p>
<p>会<em class="r">陈豨</em>反<em class="r">代</em>，<em class="r">汉</em>七年，<em class="r">高祖</em>往诛之，过<em class="r">赵</em>，<em class="r">赵王张敖</em>自持案进食，礼恭甚，<em class="r">高祖</em>箕踞骂之。是时<em class="r">赵</em>相<em class="r">赵午</em>等数十人皆怒，谓<em class="r">张王</em>曰：“王事上礼备矣，今遇王如是，臣等请为乱。”<em class="r">赵王</em>啮指出血，曰：“先人失国，微陛下，臣等当虫出。公等奈何言若是！毋复出口矣！”于是<em class="r">贯高</em>等曰：“王长者，不倍德。”卒私相与谋弑上。会事发觉，<em class="r">汉</em>下诏捕<em class="r">赵王</em>及群臣反者。于是_赵<strong class="d2">午<em class="r">等皆自杀，唯</em>贯高<em class="r">就系。是时</em>汉<em class="r">下诏书：“</em>赵<em class="r">有敢随王者罪三族。”唯</em>孟</strong>舒<em class="r">、</em>田叔<em class="r">等十馀人赭衣自髡钳，称王家奴，随</em>赵王敖<em class="r">至</em>长安<em class="r">。</em>贯高<em class="r">事明白，</em>赵王敖<em class="r">得出，废为</em>宣平侯<em class="r">，乃进言</em>田叔<em class="r">等十馀人。上尽召见，与语，</em>汉<em class="r">廷臣毋能出其右者，上说，尽拜为郡守、诸侯相。</em>叔<em class="r">为</em>汉中<em class="r">守十馀年，会</em>高后<em class="r">崩，诸</em>吕<em class="r">作乱，大臣诛之，立</em>孝文帝_。</p>
<p><em class="r">孝文帝</em>既立，召<em class="r">田叔</em>问之曰：“公知天下长者乎？”对曰：“臣何足以知之！”上曰：“公，长者也，宜知之。”<em class="r">叔</em>顿首曰：“故<em class="r">云中</em>守<em class="r">孟舒</em>，长者也。”是时<em class="r">孟舒</em>坐虏大入塞盗劫，<em class="r">云中</em>尤甚，免。上曰：“先帝置<em class="r">孟舒云中</em>十馀年矣，虏曾一入，<em class="r">孟舒</em>不能坚守，毋故士卒战死者数百人。长者固杀人乎？公何以言<em class="r">孟舒</em>为长者也？”<em class="r">叔</em>叩头对曰：“是乃<em class="r">孟舒</em>所以为长者也。夫<em class="r">贯高</em>等谋反，上下明诏，<em class="r">赵</em>有敢随<em class="r">张王</em>，罪三族。然<em class="r">孟舒</em>自髡钳，随<em class="r">张王敖</em>之所在，欲以身死之，岂自知为<em class="r">云中</em>守哉！<em class="r">汉</em>与<em class="r">楚</em>相距，士卒罢敝。<em class="r">匈奴冒顿</em>新服北夷，来为边害，<em class="r">孟舒</em>知士卒罢敝，不忍出言，士争临城死敌，如子为父，弟为兄，以故死者数百人。<em class="r">孟舒</em>岂故驱战之哉！是乃<em class="r">孟舒</em>所以为长者也。”于是上曰：“贤哉<em class="r">孟舒</em>！”复召<em class="r">孟舒</em>以为<em class="r">云中</em>守。</p>
<p>后数岁，<em class="r">叔</em>坐法失官。<em class="r">梁孝王</em>使人杀故<em class="r">吴</em>相<em class="r">袁盎</em>，<em class="r">景帝</em>召<em class="r">田叔</em>案<em class="r">梁</em>，具得其事，还报。<em class="r">景帝</em>曰：“<em class="r">梁</em>有之乎？”<em class="r">叔</em>对曰：“死罪！有之。”上曰：“其事安在？”<em class="r">田叔</em>曰：“上毋以<em class="r">梁</em>事为也。”上曰：“何也？”曰：“今<em class="r">梁王</em>不伏诛，是<em class="r">汉</em>法不行也；如其伏法，而太后食不甘味，卧不安席，此忧在陛下也。”_景_<em class="r">帝</em>大贤之，以为<em class="r">鲁</em>相。</p>
<p><em class="r">鲁</em>相初到，民自言相，讼王取其财物百馀人。<em class="r">田叔</em>取其渠率二十人，各笞五十，馀各搏二十，怒之曰：“王非若主邪？何自敢言若主！”<em class="r">鲁王</em>闻之大惭，发中府钱，使相偿之。相曰：“王自夺之，使相偿之，是王为恶而相为善也。”相毋与偿之。于是王乃尽偿之。</p>
<p><em class="r">鲁王</em>好猎，相常从入苑中，王辄休相就馆舍，相出，常暴坐待王苑外。王数使人请相休，终不休，曰：“我王暴露苑中，我独何为就舍！”<em class="r">鲁王</em>以故不大出游。</p>
<p>数年，<em class="r">叔</em>以官卒，<em class="r">鲁</em>以百金祠，少子<em class="r">仁</em>不受也，曰：“不以百金伤先人名。”</p>
<p><em class="r">仁</em>以壮健为<em class="r">卫将军</em>舍人，数从击<em class="r">匈奴</em>。<em class="r">卫将军</em>进言<em class="r">仁</em>，<em class="r">仁</em>为郎中。数岁，为二千石丞相长史，失官。其后使刺举<em class="r">三河</em>。上东巡，<em class="r">仁</em>奏事有辞，上说，拜为京辅都尉。月馀，上迁拜为司直。数岁，坐太子事。时左丞相自将兵，令司直<em class="r">田仁</em>主闭守城门，坐纵太子，下吏诛死。<em class="r">仁</em>发兵，<em class="r">长陵</em>令_车千_<em class="r">秋</em>上变<em class="r">仁</em>，<em class="r">仁</em>族死。<em class="r">陉城</em>今在<em class="r">中山国</em>。</p>
<p><em class="r">太史公</em>曰：<em class="r">孔子</em>称曰“居是国必闻其政”，<em class="r">田叔</em>之谓乎！义不忘贤，明主之美以救过。<em class="r">仁</em>与余善，余故并论之。</p>
<divclass="kindle-cn-para-2em-indent">
_褚先生_曰：臣为郎时，闻之曰_田仁_故与_任安_相善。_任安_，_荥阳_人也。少孤贫困，为人将车之_长安_，留，求事为小吏，未有因缘也，因占著名数。_武功_，_扶风_西界小邑也，_谷口蜀_刬道近山。_安_以为_武功_小邑，无豪，易高也，_安_留，代人为求盗亭父。后为亭长。邑中人民俱出猎，_任安_常为人分麋鹿雉兔，部署老小当壮剧易处，众人皆喜，曰：“无伤也，_任少卿_分别平，有智略。”明日复合会，会者数百人。_任少卿_曰：“某子甲何为不来乎？”诸人皆怪其见之疾也。其后除为三老，举为亲民，出为三百石长，治民。坐上行出游共帐不办，斥免。
<p>乃为<em class="r">卫将军</em>舍人，与<em class="r">田仁</em>会，俱为舍人，居门下，同心相爱。此二人家贫，无钱用以事将军家监，家监使养恶啮马。两人同床卧，<em class="r">仁</em>窃言曰：“不知人哉家监也！”<em class="r">任安</em>曰：“将军尚不知人，何乃家监也！”_卫_<em class="r">将军</em>从此两人过<em class="r">平阳主</em>，主家令两人与骑奴同席而食，此二子拔刀列断席别坐。主家皆怪而恶之，莫敢呵。</p>
<divclass="kindle-cn-para-2em-indent">
其后有诏募择_卫将军_舍人以为郎，将军取舍人中富给者，令具鞍马绛衣玉具剑，欲入奏之。会贤大夫少府_赵禹_来过_卫将军_，将军呼所举舍人以示_赵禹_。_赵禹_以次问之，十馀人无一人习事有智略者。_赵禹_曰：“吾闻之，将门之下必有将类。传曰‘不知其君视其所使，不知其子视其所友’。今有诏举将军舍人者，欲以观将军而能得贤者文武之士也。今徒取富人子上之，又无智略，如木偶人衣之绮绣耳，将奈之何？”于是_赵禹_悉召_卫将军_舍人百馀人，以次问之，得_田仁_、_任安_，曰：“独此两人可耳，馀无可用者。”_卫将军_见此两人贫，意不平。_赵禹_去，谓两人曰：“各自具鞍马新绛衣。”两人对曰：“家贫无用具也。”将军怒曰：“今两君家自为贫，何为出此言？鞅鞅如有移德于我者，何也？”将军不得已，上籍以闻。有诏召见_卫将军_舍人，此二人前见，诏问能略，相推第也。_田仁_对曰：“提桴鼓立军门，使士大夫乐死战斗，_仁_不及_任__安_。”_任安_对曰：“夫决嫌疑，定是非，辩治官，使百姓无怨心，_安_不及_仁_也。”_武帝_大笑曰：“善。”使_任安_护北军，使_田仁_护边田谷于_河上_。此两人立名天下。
</div>
其后用_任安_为_益州_刺史，以_田仁_为丞相长史。
<p><em class="r">田仁</em>上书言：“天下郡太守多为奸利，<em class="r">三河</em>尤甚，臣请先刺举<em class="r">三河</em>。<em class="r">三河</em>太守皆内倚中贵人，与三公有亲属，无所畏惮，宜先正<em class="r">三河</em>以警天下奸吏。”是时<em class="r">河南</em>、<em class="r">河内</em>太守皆御史大夫<em class="r">杜</em>父兄子弟也，<em class="r">河东</em>太守<em class="r">石丞相</em>子孙也。是时<em class="r">石氏</em>九人为二千石，方盛贵。<em class="r">田仁</em>数上书言之。<em class="r">杜大夫</em>及<em class="r">石氏</em>使人谢，谓<em class="r">田少卿</em>曰：“吾非敢有语言也，愿<em class="r">少卿</em>无相诬污也。”<em class="r">仁</em>已刺<em class="r">三河</em>，<em class="r">三河</em>太守皆下吏诛死。<em class="r">仁</em>还奏事，<em class="r">武帝</em>说，以<em class="r">仁</em>为能不畏强御，拜<em class="r">仁</em>为丞相司直，威振天下。</p>
<p>其后逢太子有兵事，丞相自将兵，使司直主城门。司直以为太子骨肉之亲，父子之间不甚欲近，去之诸陵过。是时<em class="r">武帝</em>在<em class="r">甘泉</em>，使御史大夫<em class="r">暴君</em>下责丞相“何为纵太子”，丞相对言“使司直部守城门而开太子”。上书以闻，请捕系司直。司直下吏，诛死。</p>
<p>是时<em class="r">任安</em>为北军使者护军，太子立车北军南门外，召<em class="r">任安</em>，与节令发兵。<em class="r">安</em>拜受节，入，闭门不出。<em class="r">武帝</em>闻之，以为<em class="r">任安</em>为详邪，不傅事，何也？<em class="r">任安</em>笞辱北军钱官小吏，小吏上书言之，以为受太子节，言“幸与我其鲜好者”。书上闻，<em class="r">武帝</em>曰：“是老吏也，见兵事起，欲坐观成败，见胜者欲合从之，有两心。<em class="r">安</em>有当死之罪甚众，吾常活之，今怀诈，有不忠之心。”下<em class="r">安</em>吏，诛死。</p>
<p>夫月满则亏，物盛则衰，天地之常也。知进而不知退，久乘富贵，祸积为祟。故<em class="r">范蠡</em>之去<em class="r">越</em>，辞不受官位，名传后世，万岁不忘，岂可及哉！后进者慎戒之。</p>
		</div>
	</div>
</main>

</body>
</html>
