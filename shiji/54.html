<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷五十四曹相国世家第二十四</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷五十四曹相国世家第二十四</h1>
		<div class="content">
			<p><em class="r">平阳侯曹参</em>者，<em class="r">沛</em>人也。<em class="r">秦</em>时为<em class="r">沛</em>狱掾，而<em class="r">萧何</em>为主吏，居县为豪吏矣。</p>
<p><em class="r">高祖</em>为<em class="r">沛公</em>而初起也，<em class="r">参</em>以中涓从。将击<em class="r">胡陵</em>、<em class="r">方與</em>，攻<em class="r">秦</em>监公军，大破之。东下<em class="r">薛</em>，击<em class="r">泗水</em>守军<em class="r">薛</em>郭西。复攻<em class="r">胡陵</em>，取之。徙守<em class="r">方與</em>。<em class="r">方丰</em>反为<em class="r">魏</em>，击之。<em class="r">丰</em>反为<em class="r">魏</em>，攻之。赐爵七大夫。击<em class="r">秦</em>司马&lt;imgalt=""class="kindle-cn-inline-character"src="Image00094.jpg"/&gt;军<em class="r">砀</em>东，破之，取<em class="r">砀</em>、<em class="r">狐父</em>、<em class="r">祁善置</em>。又攻<em class="r">下邑</em>以西，至<em class="r">虞</em>，击<em class="r">章邯</em>车骑。攻<em class="r">爰戚</em>及<em class="r">亢父</em>，先登。迁为五大夫。北救<em class="r">阿</em>，击<em class="r">章邯</em>军，陷<em class="r">陈</em>，追至<em class="r">濮阳</em>。攻<em class="r">定陶</em>，取<em class="r">临济</em>。南救<em class="r">雍丘</em>，击<em class="r">李由</em>军，破之，杀<em class="r">李由</em>，虏<em class="r">秦</em>候一人。<em class="r">秦</em>将<em class="r">章邯</em>破杀<em class="r">项梁</em>也，<em class="r">沛公</em>与<em class="r">项羽</em>引而东。<em class="r">楚怀王</em>以<em class="r">沛公</em>为<em class="r">砀郡</em>长，将<em class="r">砀郡</em>兵。于是乃封<em class="r">参</em>为执帛，号曰<em class="r">建成君</em>。迁为<em class="r">戚公</em>，属<em class="r">砀郡</em>。</p>
<p>其后从攻<em class="r">东郡</em>尉军，破之<em class="r">成武</em>南。击<em class="r">王离</em>军<em class="r">成阳</em>南，复攻之<em class="r">杠里</em>，大破之。追北，西至<em class="r">开封</em>，击<em class="r">赵贲</em>军，破之，围<em class="r">赵贲开封</em>城中。西击<em class="r">秦</em>将<em class="r">杨熊</em>军于<em class="r">曲遇</em>，破之，虏<em class="r">秦</em>司马及御史各一人。迁为执珪。从攻<em class="r">阳武</em>，下<em class="r">辕辕</em>、<em class="r">缑氏</em>，绝<em class="r">河</em>津，还击<em class="r">赵贲</em>军<em class="r">尸</em>北，破之。从南攻<em class="r">犨</em>，与<em class="r">南阳</em>守<em class="r">&lt;imgalt=""class="kindle-cn-inline-character"src="Image00061.jpg"/&gt;</em>战<em class="r">阳城</em>郭东，陷陈，取<em class="r">宛</em>，虏<em class="r">&lt;imgalt=""class="kindle-cn-inline-character"src="Image00061.jpg"/&gt;</em>，尽定<em class="r">南阳郡</em>。从西攻<em class="r">武关</em>、<em class="r">峣关</em>，取之。前攻<em class="r">秦</em>军<em class="r">蓝田</em>南，又夜击其北，<em class="r">秦</em>军大破，遂至<em class="r">咸阳</em>，灭<em class="r">秦</em>。</p>
<p><em class="r">项羽</em>至，以<em class="r">沛公</em>为<em class="r">汉王</em>。<em class="r">汉王</em>封<em class="r">参</em>为<em class="r">建成侯</em>。从至<em class="r">汉中</em>，迁为将军。从还定<em class="r">三秦</em>，初攻<em class="r">下辩</em>、<em class="r">故道</em>、<em class="r">雍</em>、<em class="r">斄</em>。击<em class="r">章平</em>军于<em class="r">好畤</em>南，破之，围<em class="r">好畤</em>，取<em class="r">壤乡</em>。击<em class="r">三秦</em>军<em class="r">壤</em>东及<em class="r">高栎</em>，破之。复围<em class="r">章平</em>，<em class="r">章平</em>出<em class="r">好畤</em>走。因击<em class="r">赵贲</em>、内史<em class="r">保</em>军，破之。东取<em class="r">咸阳</em>，更名曰<em class="r">新城</em>。<em class="r">参</em>将兵守<em class="r">景陵</em>二十日，<em class="r">三秦</em>使<em class="r">章平</em>等攻<em class="r">参</em>，<em class="r">参</em>出击，大破之。赐食邑于<em class="r">宁秦</em>。<em class="r">参</em>以将军引兵围<em class="r">章邯</em>于<em class="r">废丘</em>。以中尉从<em class="r">汉王</em>出<em class="r">临晋关</em>。至<em class="r">河内</em>，下<em class="r">修武</em>，渡<em class="r">围津</em>，东击<em class="r">龙且</em>、<em class="r">项他定陶</em>，破之。东取<em class="r">砀</em>、<em class="r">萧</em>、<em class="r">彭城</em>。击<em class="r">项籍</em>军，<em class="r">汉</em>军大败走。<em class="r">参</em>以中尉围取<em class="r">雍丘</em>。<em class="r">王武</em>反于<em class="r">外黄</em>，<em class="r">程处</em>反于<em class="r">燕</em>，往击，尽破之。<em class="r">柱天侯</em>反于<em class="r">衍氏</em>，又进破取<em class="r">衍氏</em>。击<em class="r">羽婴</em>于<em class="r">昆阳</em>，追至<em class="r">叶</em>。还攻<em class="r">武彊</em>，因至<em class="r">荥阳</em>。<em class="r">参</em>自<em class="r">汉中</em>为将军中尉，从击诸侯及<em class="r">项羽</em>，败，还至<em class="r">荥阳</em>，凡二岁。</p>
<p><em class="r">高祖</em>二年，拜为假左丞相，入屯兵<em class="r">关中</em>。月馀，<em class="r">魏王豹</em>反，以假左丞相别与<em class="r">韩信</em>东攻<em class="r">魏</em>将军<em class="r">孙遫</em>军<em class="r">东张</em>，大破之。因攻<em class="r">安邑</em>，得<em class="r">魏</em>将<em class="r">王襄</em>。击<em class="r">魏王</em>于<em class="r">曲阳</em>，追至<em class="r">武垣</em>，生得<em class="r">魏王豹</em>。取<em class="r">平阳</em>，得<em class="r">魏王</em>母妻子，尽定<em class="r">魏</em>地，凡五十二城。赐食邑<em class="r">平阳</em>。因从<em class="r">韩信</em>击<em class="r">赵</em>相国<em class="r">夏说</em>军于<em class="r">邬</em>东，大破之，斩<em class="r">夏说</em>。<em class="r">韩信</em>与故<em class="r">常山王张耳</em>引兵下<em class="r">井陉</em>，击<em class="r">成安君</em>，而令<em class="r">参</em>还围<em class="r">赵</em>别将<em class="r">戚将军</em>于<em class="r">邬</em>城中。<em class="r">戚将军</em>出走，追斩之。乃引兵诣<em class="r">敖仓汉王</em>之所。<em class="r">韩信</em>已破<em class="r">赵</em>，为相国，东击<em class="r">齐</em>。<em class="r">参</em>以右丞相属<em class="r">韩信</em>，攻破<em class="r">齐历下</em>军，遂取<em class="r">临菑</em>。还定<em class="r">济北郡</em>，攻<em class="r">著</em>、<em class="r">漯阴</em>、<em class="r">平原</em>、<em class="r">鬲</em>、<em class="r">卢</em>。已而从<em class="r">韩信</em>击<em class="r">龙且</em>军于<em class="r">上假密</em>，大破之，斩<em class="r">龙且</em>，虏其将军<em class="r">周兰</em>。定<em class="r">齐</em>，凡得七十馀县。得故<em class="r">齐王田广</em>相<em class="r">田光</em>，其守相<em class="r">许章</em>，及故<em class="r">齐胶东</em>将军<em class="r">田既</em>。<em class="r">韩信</em>为<em class="r">齐王</em>，引兵诣<em class="r">陈</em>，与<em class="r">汉王</em>共破<em class="r">项羽</em>，而<em class="r">参</em>留平<em class="r">齐</em>未服者。</p>
<p><em class="r">项籍</em>已死，天下定，<em class="r">汉王</em>为皇帝，<em class="r">韩信</em>徙为<em class="r">楚王</em>，<em class="r">齐</em>为郡。<em class="r">参</em>归<em class="r">汉</em>相印。<em class="r">高帝</em>以长子<em class="r">肥</em>为<em class="r">齐王</em>，而以<em class="r">参</em>为<em class="r">齐</em>相国。以<em class="r">高祖</em>六年赐爵列侯，与诸侯剖符，世世勿绝。食邑<em class="r">平阳</em>万六百三十户，号曰<em class="r">平阳侯</em>，除前所食邑。</p>
<p>以<em class="r">齐</em>相国击<em class="r">陈豨</em>将<em class="r">张春</em>军，破之。<em class="r">黥布</em>反，<em class="r">参</em>以<em class="r">齐</em>相国从<em class="r">悼惠王</em>将兵车骑十二万人，与<em class="r">高祖</em>会击<em class="r">黥布</em>军，大破之。南至<em class="r">蕲</em>，还定<em class="r">竹邑</em>、<em class="r">相</em>、<em class="r">萧</em>、<em class="r">留</em>。</p>
<p><em class="r">参</em>功：凡下二国，县一百二十二；得王二人，相三人，将军六人，大莫敖、郡守、司马、候、御史各一人。</p>
<p><em class="r">孝惠帝</em>元年，除诸侯相国法，更以<em class="r">参</em>为<em class="r">齐</em>丞相。<em class="r">参</em>之相<em class="r">齐</em>，<em class="r">齐</em>七十城。天下初定，<em class="r">悼惠王</em>富于春秋，<em class="r">参</em>尽召长老诸生，问所以安集百姓，如<em class="r">齐</em>故诸儒以百数，言人人殊，<em class="r">参</em>未知所定。闻<em class="r">胶西</em>有<em class="r">盖公</em>，善治<em class="r">黄老</em>言，使人厚币请之。既见<em class="r">盖公</em>，<em class="r">盖公</em>为言治道贵清静而民自定，推此类具言之。<em class="r">参</em>于是避正堂，舍<em class="r">盖公</em>焉。其治要用<em class="r">黄老</em>术，故相<em class="r">齐</em>九年，<em class="r">齐国</em>安集，大称贤相。</p>
<p><em class="r">惠帝</em>二年，<em class="r">萧何</em>卒。<em class="r">参</em>闻之，告舍人趣治行，“吾将入相”。居无何，使者果召<em class="r">参</em>。<em class="r">参</em>去，属其后相曰：“以<em class="r">齐</em>狱市为寄，慎勿扰也。”后相曰：“治无大于此者乎？”<em class="r">参</em>曰：“不然。夫狱市者，所以并容也，今君扰之，奸人安所容也？吾是以先之。”</p>
<p><em class="r">参</em>始微时，与<em class="r">萧何</em>善；及为将相，有卻。至<em class="r">何</em>且死，所推贤唯<em class="r">参</em>。<em class="r">参</em>代<em class="r">何</em>为<em class="r">汉</em>相国，举事无所变更，一遵<em class="r">萧何</em>约束。</p>
<p>择郡国吏木诎于文辞，重厚长者，即召除为丞相史。吏之言文刻深，欲务声名者，辄斥去之。日夜饮醇酒。卿大夫已下吏及宾客见<em class="r">参</em>不事事，来者皆欲有言。至者，<em class="r">参</em>辄饮以醇酒，间之，欲有所言，复饮之，醉而后去，终莫得开说，以为常。</p>
<p>相舍后园近吏舍，吏舍日饮歌呼。从吏恶之，无如之何，乃请<em class="r">参</em>游园中，闻吏醉歌呼，从吏幸相国召按之。乃反取酒张坐饮，亦歌呼与相应和。</p>
<p><em class="r">参</em>见人之有细过，专掩匿覆盖之，府中无事。</p>
<p><em class="r">参</em>子<em class="r">窋</em>为中大夫。<em class="r">惠帝</em>怪相国不治事，以为“岂少朕与”？乃谓<em class="r">窋</em>曰：“若归，试私从容问而父曰：‘<em class="r">高帝</em>新弃群臣，帝富于春秋，君为相，日饮，无所请事，何以忧天下乎？’然无言吾告若也。”<em class="r">窋</em>既洗沐归，闲侍，自从其所谏<em class="r">参</em>。<em class="r">参</em>怒，而笞<em class="r">窋</em>二百，曰：“趣入侍，天下事非若所当言也。”至朝时，<em class="r">惠帝</em>让<em class="r">参</em>曰：“与<em class="r">窋</em>胡治乎？乃者我使谏君也。”<em class="r">参</em>免冠谢曰：“陛下自察圣武孰与<em class="r">高帝</em>？”上曰：“朕乃安敢望先帝乎！”曰：“陛下观臣能孰与<em class="r">萧何</em>贤？”上曰：“君似不及也。”<em class="r">参</em>曰：“陛下言之是也。且<em class="r">高帝</em>与<em class="r">萧何</em>定天下，法令既明，今陛下垂拱，<em class="r">参</em>等守职，遵而勿失，不亦可乎？”<em class="r">惠帝</em>曰：“善。君休矣！”</p>
<p><em class="r">参</em>为<em class="r">汉</em>相国，出入三年。卒，谥<em class="r">懿侯</em>。子<em class="r">窋</em>代侯。百姓歌之曰：“<em class="r">萧何</em>为法，颧若画一。<em class="r">曹参</em>代之，守而勿失。载其清净，民以宁一。”</p>
<p><em class="r">平阳侯窋</em>，<em class="r">高后</em>时为御史大夫。<em class="r">孝文帝</em>立，免为侯。立二十九年卒，谥为<em class="r">静侯</em>。子<em class="r">奇</em>代侯，立七年卒，谥为<em class="r">简侯</em>。子<em class="r">时</em>代侯。<em class="r">时</em>尚<em class="r">平阳公主</em>，生子<em class="r">襄</em>。<em class="r">时</em>病疠，归国。立二十三年卒，谥<em class="r">夷侯</em>。子<em class="r">襄</em>代侯。<em class="r">襄</em>尚<em class="r">卫长公主</em>，生子<em class="r">宗</em>。立十六年卒，谥为<em class="r">共侯</em>。子<em class="r">宗</em>代侯。<em class="r">征和</em>二年中，<em class="r">宗</em>坐太子死，国除。</p>
<p><em class="r">太史公</em>曰：<em class="r">曹相国参</em>攻城野战之功所以能多若此者，以与<em class="r">淮阴侯</em>俱。及<em class="r">信</em>已灭，而列侯成功，唯独<em class="r">参</em>擅其名。<em class="r">参</em>为<em class="r">汉</em>相国，清静极言合道。然百姓离<em class="r">秦</em>之酷后，<em class="r">参</em>与休息无为，故天下俱称其美矣。</p>
		</div>
	</div>
</main>

</body>
</html>
