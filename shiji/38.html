<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷三十八宋微子世家第八</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷三十八宋微子世家第八</h1>
		<div class="content">
			<p><em class="r">微子开</em>者，<em class="r">殷帝乙</em>之首子而<em class="r">帝纣</em>之庶兄也。<em class="r">纣</em>既立，不明，淫乱于政，<em class="r">微子</em>数谏，<em class="r">纣</em>不听。及<em class="r">祖伊</em>以<em class="r">周西伯昌</em>之修德，灭<em class="r">&lt;imgalt=""class="kindle-cn-inline-character"src="Image00066.jpg"/&gt;国</em>，惧祸至，以告<em class="r">纣</em>。<em class="r">纣</em>曰：“我生不有命在天乎？是何能为！”于是<em class="r">微子</em>度<em class="r">纣</em>终不可谏，欲死之，及去，未能自决，乃问于太师、少师曰：“<em class="r">殷</em>不有治政，不治四方。我祖遂陈于上，<em class="r">纣</em>沉湎于酒，妇人是用，乱败<em class="r">汤</em>德于下。<em class="r">殷</em>既小大好草窃奸宄，卿士师师非度，皆有罪辜，乃无维获，小民乃并兴，相为敌雠。今<em class="r">殷</em>其典丧！若涉水无津涯。<em class="r">殷</em>遂丧，越至于今。”曰：“太师，少师，我其发出往？吾家保于丧？今女无故告予，颠跻，如之何其？”太师若曰：“王子，天笃下菑亡<em class="r">殷国</em>，乃毋畏畏，不用老长。今<em class="r">殷</em>民乃陋淫神祇之祀。今诚得治国，国治身死不恨。为死，终不得治，不如去。”遂亡。</p>
<p><em class="r">箕子</em>者，<em class="r">纣</em>亲戚也。<em class="r">纣</em>始为象箸，<em class="r">箕子</em>叹曰：“彼为象箸，必为玉杯；为杯，则必思远方珍怪之物而御之矣。舆马宫室之渐自此始，不可振也。”<em class="r">纣</em>为淫泆，<em class="r">箕子</em>谏，不听。人或曰：“可以去矣。”<em class="r">箕子</em>曰：“为人臣谏不听而去，是彰君之恶而自说于民，吾不忍为也。”乃被髮详狂而为奴。遂隐而鼓琴以自悲，故传之曰《箕子操》。</p>
<p><em class="r">王子比干</em>者，亦<em class="r">纣</em>之亲戚也。见<em class="r">箕子</em>谏不听而为奴，则曰：“君有过而不以死争，则百姓何辜！”乃直言谏<em class="r">纣</em>。<em class="r">纣</em>怒曰：“吾闻圣人之心有七窍，信有诸乎？”乃遂杀<em class="r">王子比干</em>，刳视其心。</p>
<p><em class="r">微子</em>曰：“父子有骨肉，而臣主以义属。故父有过，子三谏不听，则随而号之；人臣三谏不听，则其义可以去矣。”于是太师、少师乃劝<em class="r">微子</em>去，遂行。</p>
<p><em class="r">周武王</em>伐<em class="r">纣</em>克<em class="r">殷</em>，<em class="r">微子</em>乃持其祭器造于军门，肉袒面缚，左牵羊，右把茅，膝行而前以告。于是<em class="r">武王</em>乃释<em class="r">微子</em>，复其位如故。</p>
<p><em class="r">武王</em>封<em class="r">纣</em>子<em class="r">武庚禄父</em>以续<em class="r">殷</em>祀，使<em class="r">管叔</em>、<em class="r">蔡叔</em>傅相之。</p>
<p><em class="r">武王</em>既克<em class="r">殷</em>，访问<em class="r">箕子</em>。</p>
<p><em class="r">武王</em>曰：“於乎！维天阴定下民，相和其居，我不知其常伦所序。”</p>
<p><em class="r">箕子</em>对曰：“在昔<em class="r">鲧</em>堙鸿水，汩陈其五行，帝乃震怒，不从鸿范九等，常伦所&lt;imgalt=""class="kindle-cn-inline-character"src="Image00067.jpg"/&gt;。<em class="r">鲧</em>则殛死，<em class="r">禹</em>乃嗣兴。天乃锡<em class="r">禹</em>鸿范九等，常伦所序。</p>
<p>“初一曰五行；二曰五事；三曰八政；四曰五纪；五曰皇极；六曰三德；七曰稽疑；八曰庶徵；九曰嚮用五福，畏用六极。</p>
<p>“五行：一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土曰稼穑。润下作咸，炎上作苦，曲直作酸，从革作辛，稼穑作甘。</p>
<p>“五事：一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作治，明作智，聪作谋，睿作圣。</p>
<p>“八政：一曰食，二曰货，三曰祀，四曰司空，五曰司徒，六曰司寇，七曰宾，八曰师。</p>
<p>“五纪：一曰岁，二曰月，三曰日，四曰星辰，五曰历数。</p>
<p>“皇极：皇建其有极，敛时五福，用傅锡其庶民，维时其庶民于女极，锡女保极。凡厥庶民，毋有淫朋，人毋有比德，维皇作极。凡厥庶民，有猷有为有守，女则念之。不协于极，不离于咎，皇则受之。而安而色，曰予所好德，女则锡之福。时人斯其维皇之极。毋侮鳏寡而畏高明。人之有能有为，使羞其行，而国其昌。凡厥正人，既富方穀。女不能使有好于而家，时人斯其辜。于其毋好，女虽锡之福，其作女用咎。毋偏毋颇，遵王之义。毋有作好，遵王之道。毋有作恶，遵王之路。毋偏毋党，王道荡荡。毋党毋偏，王道平平。毋反毋侧，王道正直。会其有极，归其有极。曰王极之傅言，是夷是训，于帝其顺。凡厥庶民，极之傅言，是顺是行，以近天子之光。曰天子作民父母，以为天下王。</p>
<p>“三德：一曰正直，二曰刚克，三曰柔克。平康正直，强不友刚克，内友柔克，沉渐刚克，高明柔克。维辟作福，维辟作威，维辟玉食。臣无有作福作威玉食。臣有作福作威玉食，其害于而家，凶于而国，人用侧颇辟，民用僭忒。</p>
<p>“稽疑：择建立卜筮人。乃命卜筮，曰雨，曰济，曰涕，曰雾，曰克，曰贞，曰悔，凡七。卜五，占之用二，衍貣。立时人为卜筮，三人占则从二人之言。女则有大疑，谋及女心，谋及卿士，谋及庶人，谋及卜筮。女则从，龟从，筮从，卿士从，庶民从，是之谓大同，而身其康强，而子孙其逢吉。女则从，龟从，筮从，卿士逆，庶民逆，吉。卿士从，龟从，筮从，女则逆，庶民逆，吉。庶民从，龟从，筮从，女则逆，卿士逆，吉。女则从，龟从，筮逆，卿士逆，庶民逆，作内吉，作外凶。龟筮共违于人，用静吉，用作凶。</p>
<p>“庶征：曰雨，曰阳，曰奥，曰寒，曰风，曰时。五者来备，各以其序，庶草繁庑。一极备，凶。一极亡，凶。曰休徵：曰肃，时雨若；曰治，时旸若；曰知，时奥若；曰谋，时寒若；曰圣，时风若。曰咎徵：曰狂，常雨若；曰僭，常旸若；曰舒，常奥若；曰急，常寒若；曰雾，常风若。王眚维岁，卿士维月，师尹维日。岁月日时毋易，百穀用成，治用明，畯民用章，家用平康。日月岁时既易，百穀用不成，治用昏不明，畯民用微，家用不宁。庶民维星，星有好风，星有好雨。日月之行，有冬有夏。月之从星，则以风雨。</p>
<p>“五福：一曰寿，二曰富，三曰康宁，四曰攸好德，五曰考终命。六极：一曰凶短折，二曰疾，三曰忧，四曰贫，五曰恶，六曰弱。”</p>
<p>于是<em class="r">武王</em>乃封<em class="r">箕子</em>于<em class="r">朝鲜</em>而不臣也。</p>
<p>其后<em class="r">箕子</em>朝<em class="r">周</em>，过故<em class="r">殷虚</em>，感宫室毁坏，生禾黍，<em class="r">箕子</em>伤之，欲哭则不可，欲泣为其近妇人，乃作《麦秀之诗》以歌咏之。其诗曰：“麦秀渐渐兮，禾黍油油。彼狡僮兮，不与我好兮！”所谓狡童者，<em class="r">纣</em>也。<em class="r">殷</em>民闻之，皆为流涕。</p>
<p><em class="r">武王</em>崩，<em class="r">成王</em>少，<em class="r">周公旦</em>代行政当国。<em class="r">管</em>、<em class="r">蔡</em>疑之，乃与<em class="r">武庚</em>作乱，欲袭<em class="r">成王</em>、<em class="r">周公</em>。<em class="r">周公</em>既承<em class="r">成王</em>命诛<em class="r">武庚</em>，杀<em class="r">管叔</em>，放<em class="r">蔡叔</em>，乃命<em class="r">微子开</em>代<em class="r">殷</em>后，奉其先祀，作《微子之命》以申之，国于<em class="r">宋</em>。<em class="r">微子</em>故能仁贤，乃代<em class="r">武庚</em>，故<em class="r">殷</em>之馀民甚戴爱之。</p>
<p><em class="r">微子开</em>卒，立其弟<em class="r">衍</em>，是为<em class="r">微仲</em>。<em class="r">微仲</em>卒，子<em class="r">宋公稽</em>立。<em class="r">宋公稽</em>卒，子<em class="r">丁公申</em>立。<em class="r">丁公申</em>卒，子<em class="r">湣公共</em>立。<em class="r">湣公共</em>卒，弟<em class="r">炀公熙</em>立。<em class="r">炀公</em>即位，<em class="r">湣公</em>子<em class="r">鲋祀</em>弑<em class="r">炀公</em>而自立，曰“我当立”，是为<em class="r">厉公</em>。<em class="r">厉公</em>卒，子<em class="r">釐公举</em>立。</p>
<p><em class="r">釐公</em>十七年，<em class="r">周厉王</em>出奔<em class="r">彘</em>。</p>
<p>二十八年，<em class="r">釐公</em>卒，子<em class="r">惠公覸</em>立。<em class="r">惠公</em>四年，<em class="r">周宣王</em>即位。三十年，<em class="r">惠公</em>卒，子<em class="r">哀公</em>立。<em class="r">哀公</em>元年卒，子<em class="r">戴公</em>立。</p>
<p><em class="r">戴公</em>二十九年，<em class="r">周幽王</em>为<em class="r">犬戎</em>所杀，<em class="r">秦</em>始列为诸侯。</p>
<p>三十四年，<em class="r">戴公</em>卒，子<em class="r">武公司空</em>立。<em class="r">武公</em>生女为<em class="r">鲁惠公</em>夫人，生<em class="r">鲁桓公</em>。十八年，<em class="r">武公</em>卒，子<em class="r">宣公力</em>立。</p>
<p><em class="r">宣公</em>有太子<em class="r">与夷</em>。十九年，<em class="r">宣公</em>病，让其弟<em class="r">和</em>，曰：“父死子继，兄死弟及，天下通义也。我其立<em class="r">和</em>。”<em class="r">和</em>亦三让而受之。<em class="r">宣公</em>卒，弟<em class="r">和</em>立，是为<em class="r">穆公</em>。</p>
<p><em class="r">穆公</em>九年，病，召大司马<em class="r">孔父</em>谓曰：“先君<em class="r">宣公</em>舍太子<em class="r">与夷</em>而立我，我不敢忘。我死，必立<em class="r">与夷</em>也。”<em class="r">孔父</em>曰：“群臣皆愿立<em class="r">公子冯</em>。”<em class="r">穆公</em>曰：“毋立<em class="r">冯</em>，吾不可以负<em class="r">宣公</em>。”于是<em class="r">穆公</em>使<em class="r">冯</em>出居于<em class="r">郑</em>。八月庚辰，<em class="r">穆公</em>卒，兄<em class="r">宣公</em>子<em class="r">与夷</em>立，是为<em class="r">殇公</em>。君子闻之，曰：“<em class="r">宋宣公</em>可谓知人矣，立其弟以成义，然卒其子复享之。”</p>
<p><em class="r">殇公</em>元年，<em class="r">卫公子州吁</em>弑其君<em class="r">完</em>自立，欲得诸侯，使告于<em class="r">宋</em>曰：“<em class="r">冯</em>在<em class="r">郑</em>，必为乱，可与我伐之。”<em class="r">宋</em>许之，与伐<em class="r">郑</em>，至东门而还。二年，<em class="r">郑</em>伐<em class="r">宋</em>，以报东门之役。其后诸侯数来侵伐。</p>
<p>九年，大司马<em class="r">孔父嘉</em>妻好，出，道遇太宰<em class="r">华督</em>，<em class="r">督</em>说，目而观之。<em class="r">督</em>利<em class="r">孔父</em>妻，乃使人宣言国中曰：“<em class="r">殇公</em>即位十年耳，而十一战，民苦不堪，皆<em class="r">孔父</em>为之，我且杀<em class="r">孔父</em>以宁民。”是岁，<em class="r">鲁</em>弑其君<em class="r">隐公</em>。十年，<em class="r">华督</em>攻杀<em class="r">孔父</em>，取其妻。<em class="r">殇公</em>怒，遂弑<em class="r">殇公</em>，而迎<em class="r">穆公</em>子<em class="r">冯</em>于<em class="r">郑</em>而立之，是为<em class="r">庄公</em>。</p>
<p><em class="r">庄公</em>元年，<em class="r">华督</em>为相。九年，执<em class="r">郑</em>之<em class="r">祭仲</em>，要以立<em class="r">突</em>为<em class="r">郑</em>君。<em class="r">祭仲</em>许，竟立<em class="r">突</em>。十九年，<em class="r">庄公</em>卒，子<em class="r">湣公捷</em>立。</p>
<p><em class="r">湣公</em>七年，<em class="r">齐桓公</em>即位。九年，<em class="r">宋</em>水，<em class="r">鲁</em>使<em class="r">臧文仲</em>往吊水。<em class="r">湣公</em>自罪曰：“寡人以不能事鬼神，政不修，故水。”<em class="r">臧文仲</em>善此言。此言乃<em class="r">公子子鱼</em>教<em class="r">湣公</em>也。</p>
<p>十年夏，<em class="r">宋</em>伐<em class="r">鲁</em>，战于<em class="r">乘丘</em>，<em class="r">鲁</em>生虏<em class="r">宋南宫万</em>。<em class="r">宋</em>人请<em class="r">万</em>，<em class="r">万</em>归<em class="r">宋</em>。十一年秋，<em class="r">湣公</em>与<em class="r">南宫万</em>猎，因博争行，<em class="r">湣公</em>怒，辱之，曰：“始吾敬若；今若，鲁虏也。”<em class="r">万</em>有力，病此言，遂以局杀<em class="r">湣公</em>于<em class="r">蒙泽</em>。大夫<em class="r">仇牧</em>闻之，以兵造公门。<em class="r">万</em>搏<em class="r">牧</em>，<em class="r">牧</em>齿著门阖死。因杀太宰<em class="r">华督</em>，乃更立<em class="r">公子游</em>为君。诸公子奔<em class="r">萧</em>，<em class="r">公子御说</em>奔<em class="r">亳</em>。<em class="r">万</em>弟<em class="r">南宫牛</em>将兵围<em class="r">亳</em>。冬，<em class="r">萧</em>及<em class="r">宋</em>之诸公子共击杀<em class="r">南宫牛</em>，弑<em class="r">宋</em>新君<em class="r">游</em>而立<em class="r">湣公</em>弟<em class="r">御说</em>，是为<em class="r">桓公</em>。<em class="r">宋万</em>奔<em class="r">陈</em>。<em class="r">宋</em>人请以赂<em class="r">陈</em>。<em class="r">陈</em>人使妇人饮之醇酒，以革裹之，归<em class="r">宋</em>。<em class="r">宋</em>人醢<em class="r">万</em>也。</p>
<p><em class="r">桓公</em>二年，诸侯伐<em class="r">宋</em>，至郊而去。三年，<em class="r">齐桓公</em>始霸。二十三年，迎<em class="r">卫公子燬</em>于齐，立之，是为<em class="r">卫文公</em>。<em class="r">文公</em>女弟为<em class="r">桓公</em>夫人。<em class="r">秦穆公</em>即位。三十年，<em class="r">桓公</em>病，<em class="r">太子兹甫</em>让其庶兄<em class="r">目夷</em>为嗣。<em class="r">桓公</em>义太子意，竟不听。三十一年春，<em class="r">桓公</em>卒，<em class="r">太子兹甫</em>立，是为<em class="r">襄公</em>。以其庶兄<em class="r">目夷</em>为相。未葬，而<em class="r">齐桓公</em>会诸侯于<em class="r">葵丘</em>，<em class="r">襄公</em>往会。</p>
<p><em class="r">襄公</em>七年，<em class="r">宋</em>地&lt;imgalt=""class="kindle-cn-inline-character"src="Image00068.jpg"/&gt;星如雨，与雨偕下；六&lt;imgalt=""class="kindle-cn-inline-character"src="Image00069.jpg"/&gt;退蜚，风疾也。</p>
<p>八年，<em class="r">齐桓公</em>卒，<em class="r">宋</em>欲为盟会。十二年春，<em class="r">宋襄公</em>为<em class="r">鹿上</em>之盟，以求诸侯于<em class="r">楚</em>，<em class="r">楚</em>人许之。<em class="r">公子目夷</em>谏曰：“小国争盟，祸也。”不听。秋，诸侯会<em class="r">宋公</em>盟于<em class="r">盂</em>。<em class="r">目夷</em>曰：“祸其在此乎？君欲已甚，何以堪之！”于是<em class="r">楚</em>执<em class="r">宋襄公</em>以伐<em class="r">宋</em>。冬，会于<em class="r">亳</em>，以释<em class="r">宋公</em>。<em class="r">子鱼</em>曰：“祸犹未也。”十三年夏，<em class="r">宋</em>伐<em class="r">郑</em>。<em class="r">子鱼</em>曰：“祸在此矣。”秋，<em class="r">楚</em>伐<em class="r">宋</em>以救<em class="r">郑</em>。<em class="r">襄公</em>将战，<em class="r">子鱼</em>谏曰：“天之弃<em class="r">商</em>久矣，不可。”冬，十一月，<em class="r">襄公</em>与<em class="r">楚成王</em>战于<em class="r">泓</em>。<em class="r">楚</em>人未济，<em class="r">目夷</em>曰：“彼众我寡，及其未济击之。”公不听。已济未阵，又曰：“可击。”公曰：“待其已阵。”阵成，<em class="r">宋</em>人击之。<em class="r">宋</em>师大败，<em class="r">襄公</em>伤股。国人皆怨公。公曰：“君子不困人于厄，不鼓不成列。”<em class="r">子鱼</em>曰：“兵以胜为功，何常言与！必如公言，即奴事之耳，又何战为？”</p>
<p><em class="r">楚成王</em>已救<em class="r">郑</em>，<em class="r">郑</em>享之；去而取<em class="r">郑</em>二姬以归。<em class="r">叔瞻</em>曰：“<em class="r">成王</em>无礼，其不没乎？为礼卒于无别，有以知其不遂霸也。”</p>
<p>是年，<em class="r">晋公子重耳</em>过<em class="r">宋</em>，<em class="r">襄公</em>以伤于<em class="r">楚</em>，欲得<em class="r">晋</em>援，厚礼<em class="r">重耳</em>以马二十乘。</p>
<p>十四年夏，<em class="r">襄公</em>病伤于<em class="r">泓</em>而竟卒，子<em class="r">成公王臣</em>立。</p>
<p><em class="r">成公</em>元年，<em class="r">晋文公</em>即位。三年，倍<em class="r">楚</em>盟亲<em class="r">晋</em>，以有德于<em class="r">文公</em>也。四年，<em class="r">楚成王</em>伐<em class="r">宋</em>，<em class="r">宋</em>告急于<em class="r">晋</em>。五年，<em class="r">晋文公</em>救<em class="r">宋</em>，<em class="r">楚</em>兵去。九年，<em class="r">晋文公</em>卒。十一年，<em class="r">楚太子商臣</em>弑其父<em class="r">成王</em>代立。十六年，<em class="r">秦穆公</em>卒。</p>
<p>十七年，<em class="r">成公</em>卒。<em class="r">成公</em>弟<em class="r">御</em>杀太子及大司马<em class="r">公孙固</em>而自立为君。<em class="r">宋</em>人共杀君<em class="r">御</em>而立<em class="r">成公</em>少子<em class="r">杵臼</em>，是为<em class="r">昭公</em>。</p>
<p><em class="r">昭公</em>四年，<em class="r">宋</em>败<em class="r">长翟缘斯</em>于<em class="r">长丘</em>。七年，<em class="r">楚庄王</em>即位。</p>
<p>九年，<em class="r">昭公</em>无道，国人不附。<em class="r">昭公</em>弟<em class="r">鲍革</em>贤而下士。先，<em class="r">襄公</em>夫人欲通于<em class="r">公子鲍</em>，不可，乃助之施于国，因大夫<em class="r">华元</em>为右师。<em class="r">昭公</em>出猎，夫人<em class="r">王姬</em>使<em class="r">卫伯</em>攻杀<em class="r">昭公杵臼</em>。弟<em class="r">鲍革</em>立，是为<em class="r">文公</em>。</p>
<p><em class="r">文公</em>元年，<em class="r">晋</em>率诸侯伐<em class="r">宋</em>，责以弑君。闻<em class="r">文公</em>定立，乃去。二年，<em class="r">昭公</em>子因<em class="r">文公</em>母弟<em class="r">须</em>与<em class="r">武</em>、<em class="r">缪</em>、<em class="r">戴</em>、<em class="r">庄</em>、<em class="r">桓</em>之族为乱，<em class="r">文公</em>尽诛之，出<em class="r">武</em>、<em class="r">缪</em>之族。</p>
<p>四年春，<em class="r">楚</em>命<em class="r">郑</em>伐<em class="r">宋</em>。<em class="r">宋</em>使<em class="r">华元</em>将，<em class="r">郑</em>败<em class="r">宋</em>，囚<em class="r">华元</em>。<em class="r">华元</em>之将战，杀羊以食士，其御羊羹不及，故怨，驰入<em class="r">郑</em>军，故<em class="r">宋</em>师败，得囚<em class="r">华元</em>。<em class="r">宋</em>以兵车百乘文马四百匹赎<em class="r">华元</em>。未尽入，<em class="r">华元</em>亡归<em class="r">宋</em>。</p>
<p>十四年，<em class="r">楚庄王</em>围<em class="r">郑</em>。<em class="r">郑</em>伯降<em class="r">楚</em>，<em class="r">楚</em>复释之。</p>
<p>十六年，<em class="r">楚</em>使过<em class="r">宋</em>，<em class="r">宋</em>有前仇，执<em class="r">楚</em>使。九月，<em class="r">楚庄王</em>围<em class="r">宋</em>。十七年，<em class="r">楚</em>以围<em class="r">宋</em>五月不解，<em class="r">宋</em>城中急，无食，<em class="r">华元</em>乃夜私见<em class="r">楚</em>将<em class="r">子反</em>。<em class="r">子反</em>告<em class="r">庄王</em>。王问：“城中何如？”曰：“析骨而炊，易子而食。”<em class="r">庄王</em>曰：“诚哉言！我军亦有二日粮。”以信故，遂罢兵去。</p>
<p>二十二年，<em class="r">文公</em>卒，子<em class="r">共公瑕</em>立。始厚葬。君子讥<em class="r">华元</em>不臣矣。</p>
<p><em class="r">共公</em>十年，<em class="r">华元</em>善<em class="r">楚</em>将<em class="r">子重</em>，又善<em class="r">晋</em>将<em class="r">栾书</em>，两盟<em class="r">晋楚</em>。十三年，<em class="r">共公</em>卒。<em class="r">华元</em>为右师，<em class="r">鱼石</em>为左师。司马<em class="r">唐山</em>攻杀<em class="r">太子肥</em>，欲杀<em class="r">华元</em>，<em class="r">华元</em>奔<em class="r">晋</em>，<em class="r">鱼石</em>止之，至<em class="r">河</em>乃还，诛<em class="r">唐山</em>。乃立<em class="r">共公</em>少子<em class="r">成</em>，是为<em class="r">平公</em>。</p>
<p><em class="r">平公</em>三年，<em class="r">楚共王</em>拔<em class="r">宋</em>之<em class="r">彭城</em>，以封<em class="r">宋</em>左师<em class="r">鱼石</em>。四年，诸侯共诛<em class="r">鱼石</em>，而归<em class="r">彭城</em>于<em class="r">宋</em>。三十五年，<em class="r">楚公子围</em>弑其君自立，为<em class="r">灵王</em>。四十四年，<em class="r">平公</em>卒，子<em class="r">元公佐</em>立。</p>
<p><em class="r">元公</em>三年，<em class="r">楚公子弃疾</em>弑<em class="r">灵王</em>，自立为<em class="r">平王</em>。八年，<em class="r">宋</em>火。十年，<em class="r">元公</em>毋信，诈杀诸公子，大夫<em class="r">华</em>、<em class="r">向氏</em>作乱。<em class="r">楚平王</em>太子<em class="r">建</em>来奔，见诸<em class="r">华氏</em>相攻乱，<em class="r">建</em>去如<em class="r">郑</em>。十五年，<em class="r">元公</em>为<em class="r">鲁昭公</em>避<em class="r">季氏</em>居外，为之求入<em class="r">鲁</em>，行道卒，子<em class="r">景公头曼</em>立。</p>
<p><em class="r">景公</em>十六年，<em class="r">鲁阳虎</em>来奔，已复去。二十五年，<em class="r">孔子</em>过<em class="r">宋</em>，<em class="r">宋</em>司马<em class="r">桓魋</em>恶之，欲杀<em class="r">孔子</em>，<em class="r">孔子</em>微服去。三十年，<em class="r">曹</em>倍<em class="r">宋</em>，又倍<em class="r">晋</em>，<em class="r">宋</em>伐<em class="r">曹</em>，<em class="r">晋</em>不救，遂灭<em class="r">曹</em>有之。三十六年，<em class="r">齐田常</em>弑<em class="r">简公</em>。</p>
<p>三十七年，<em class="r">楚惠王</em>灭<em class="r">陈</em>。<em class="r">荧惑</em>守<em class="r">心</em>。<em class="r">心</em>，<em class="r">宋</em>之分野也。<em class="r">景公</em>忧之。司星<em class="r">子韦</em>曰：“可移于相。”<em class="r">景公</em>曰：“相，吾之股肱。”曰：“可移于民。”<em class="r">景公</em>曰：“君者待民。”曰：“可移于岁。”<em class="r">景公</em>曰：“岁饥民困，吾谁为君！”<em class="r">子韦</em>曰：“天高听卑。君有君人之言三，<em class="r">荧惑</em>宜有动。”于是候之，果徙三度。</p>
<p>六十四年，<em class="r">景公</em>卒。<em class="r">宋公子特</em>攻杀太子而自立，是为<em class="r">昭公</em>。<em class="r">昭公</em>者，<em class="r">元公</em>之曾庶孙也。<em class="r">昭公</em>父<em class="r">公孙纠</em>，<em class="r">纠</em>父<em class="r">公子褍秦</em>，<em class="r">褍秦</em>即<em class="r">元公</em>少子也。<em class="r">景公</em>杀<em class="r">昭公</em>父<em class="r">纠</em>，故<em class="r">昭公</em>怨杀太子而自立。</p>
<p><em class="r">昭公</em>四十七年卒，子<em class="r">悼公购由</em>立。<em class="r">悼公</em>八年卒，子<em class="r">休公田</em>立。<em class="r">休公田</em>二十三年卒，子<em class="r">辟公辟兵</em>立。<em class="r">辟公</em>三年卒，子<em class="r">剔成</em>立。<em class="r">剔成</em>四十一年，<em class="r">剔成</em>弟<em class="r">偃</em>攻袭<em class="r">剔成</em>，<em class="r">剔成</em>败奔<em class="r">齐</em>，<em class="r">偃</em>自立为<em class="r">宋</em>君。</p>
<p><em class="r">君偃</em>十一年，自立为王。东败<em class="r">齐</em>，取五城；南败<em class="r">楚</em>，取地三百里；西败<em class="r">魏</em>军，乃与<em class="r">齐</em>、<em class="r">魏</em>为敌国。盛血以韦囊，县而射之，命曰“射天”。淫于酒、妇人。群臣谏者辄射之。于是诸侯皆曰“<em class="r">桀宋</em>”。“<em class="r">宋</em>其复为<em class="r">纣</em>所为，不可不诛”。告<em class="r">齐</em>伐<em class="r">宋</em>。<em class="r">王偃</em>立四十七年，<em class="r">齐湣王</em>与<em class="r">魏</em>、<em class="r">楚</em>伐<em class="r">宋</em>、杀<em class="r">王偃</em>，遂灭<em class="r">宋</em>而三分其地。</p>
<p><em class="r">太史公</em>曰：<em class="r">孔子</em>称“<em class="r">微子</em>去之，<em class="r">箕子</em>为之奴，<em class="r">比干</em>谏而死，<em class="r">殷</em>有三仁焉。《春秋》讥<em class="r">宋</em>之乱自<em class="r">宣公</em>废太子而立弟，国以不宁者十世。<em class="r">襄公</em>之时，修行仁义，欲为盟主。其大夫<em class="r">正考父</em>美之，故追道<em class="r">契</em>、<em class="r">汤</em>、<em class="r">高宗</em>，<em class="r">殷</em>所以兴，作《商》《颂》。<em class="r">襄公</em>既败于<em class="r">泓</em>，而君子或以为多，伤中国阙礼义，褒之也，<em class="r">宋襄</em>之有礼让也。</p>
		</div>
	</div>
</main>

</body>
</html>
