<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷二十三礼 书 第 一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷二十三礼 书 第 一</h1>
		<div class="content">
			<p><em class="r">太史公</em>曰：洋洋美德乎！宰制万物，役使群众，岂人力也哉？余至大行礼官，观<em class="r">三代</em>损益，乃知缘人情而制礼，依人性而作仪，其所由来尚矣。</p>
<p>人道经纬万端，规矩无所不贯，诱进以仁义，束缚以刑罚，故德厚者位尊，禄重者宠荣，所以总一海内而整齐万民也。人体安驾乘，为之金舆错衡以繁其饰；目好五色，为之黼黻文章以表其能；耳乐钟磬，为之调谐八音以荡其心；口甘五味，为之庶羞酸咸以致其美；情好珍善，为之琢磨圭璧以通其意。故大路越席，皮弁布裳，朱弦洞越，大羹玄酒，所以防其淫侈，救其雕敝。是以君臣朝廷尊卑贵贱之序，下及黎庶车舆衣服宫室饮食嫁娶丧祭之分，事有宜适，物有节文。<em class="r">仲尼</em>曰：“禘自既灌而往者，吾不欲观之矣。”</p>
<p><em class="r">周</em>衰，礼废乐坏，大小相逾，<em class="r">管仲</em>之家，兼备三归。循法守正者见侮于世，奢溢僭差者谓之显荣。自<em class="r">子夏</em>，门人之高弟也，犹云“出见纷华盛丽而说，入闻夫子之道而乐，二者心战，未能自决”，而况中庸以下，渐渍于失教，被服于成俗乎？<em class="r">孔子</em>曰“必也正名”，于<em class="r">卫</em>所居不合。<em class="r">仲尼</em>没后，受业之徒沉湮而不举，或适<em class="r">齐</em>、<em class="r">楚</em>，或入<em class="r">河</em>海，岂不痛哉！</p>
<p>至<em class="r">秦</em>有天下，悉内六国礼仪，采择其善，虽不合圣制，其尊君抑臣，朝廷济济，依古以来。至于<em class="r">高祖</em>，光有四海，<em class="r">叔孙通</em>颇有所增益减损，大抵皆袭<em class="r">秦</em>故。自天子称号下至佐僚及宫室官名，少所变改。<em class="r">孝文</em>即位，有司议欲定仪礼，<em class="r">孝文</em>好<em class="r">道家</em>之学，以为繁礼饰貌，无益于治，躬化谓何耳，故罢去之。<em class="r">孝景</em>时，御史大夫<em class="r">晁错</em>明于世务刑名，数干谏<em class="r">孝景</em>曰：“诸侯藩辅，臣子一例，古今之制也。今大国专治异政，不禀京师，恐不可传后。”<em class="r">孝景</em>用其计，而六国畔逆，以<em class="r">错</em>首名，天子诛<em class="r">错</em>以解难。事在《袁盎》语中。是后官者养交安禄而已，莫敢复议。</p>
<p>今上即位，招致儒术之士，令共定仪，十馀年不就。或言古者太平，万民和喜，瑞应辨至，乃采风俗，定制作。上闻之，制诏御史曰：“盖受命而王，各有所由兴，殊路而同归，谓因民而作，追俗为制也。议者咸称太古，百姓何望？<em class="r">汉</em>亦一家之事，典法不传，谓子孙何？化隆者闳博，治浅者褊狭，可不勉与！”乃以<em class="r">太初</em>之元改正朔，易服色，封<em class="r">太山</em>，定宗庙百官之仪以为典常，垂之于后云。</p>
<p>礼由人起。人生有欲，欲而不得则不能无忿，忿而无度量则争，争则乱。先王恶其乱，故制礼义以养人之欲，给人之求，使欲不穷于物，物不屈于欲，二者相待而长，是礼之所起也。故礼者养也。稻粱五味，所以养口也；椒兰芬苣，所以养鼻也；钟鼓管弦，所以养耳也；刻镂文章，所以养目也；疏房床笫几席，所以养体也：故礼者养也。</p>
<p>君子既得其养，又好其辨也。所谓辨者，贵贱有等，长少有差，贫富轻重皆有称也。故天子大路越席，所以养体也；侧载臭苣，所以养鼻也；前有错衡，所以养目也；和鸾之声，步中《武象》，骤中《韶濩》，所以养耳也；龙旗九斿，所以养信也；寝兕持虎，鲛韅弥龙，所以养威也。故大路之马，必信至教顺，然后乘之，所以养安也。孰知夫出死要节之所以养生也，孰知夫轻费用之所以养财也，孰知夫恭敬辞让之所以养安也，孰知夫礼义文理之所以养情也。</p>
<p>人苟生之为见，若者必死；苟利之为见，若者必害；怠惰之为安，若者必危；情胜之为安，若者必灭。故圣人一之于礼义，则两得之矣；一之于情性，则两失之矣。故<em class="r">儒</em>者将使人两得之者也，<em class="r">墨</em>者将使人两失之者也。是<em class="r">儒墨</em>之分。</p>
<p>治辨之极也，强固之本也，威行之道也，功名之总也。王公由之，所以一天下，臣诸侯也；弗由之，所以捐社稷也。故坚革利兵不足以为胜，高城深池不足以为固，严令繁刑不足以为威。由其道则行，不由其道则废。<em class="r">楚</em>人鲛革犀兕，所以为甲，坚如金石；<em class="r">宛</em>之钜铁施，钻如蜂虿，轻利剽遨，卒如熛风。然而兵殆于<em class="r">垂涉</em>，<em class="r">唐昧</em>死焉；<em class="r">庄蹻</em>起，<em class="r">楚</em>分而为四参。是岂无坚革利兵哉？其所以统之者非其道故也。<em class="r">汝颍</em>以为险，<em class="r">江汉</em>以为池，阻之以<em class="r">邓林</em>，缘之以<em class="r">方城</em>。然而<em class="r">秦</em>师至<em class="r">鄢郢</em>，举若振槁。是岂无固塞险阻哉？其所以统之者非其道故也。<em class="r">纣</em>剖<em class="r">比干</em>，囚<em class="r">箕子</em>，为炮格，刑杀无辜，时臣下懔然，莫必其命。然而<em class="r">周</em>师至，而令不行乎下，不能用其民。是岂令不严，刑不陵哉？其所以统之者非其道故也。</p>
<p>古者之兵，戈矛弓矢而已，然而敌国不待试而诎。城郭不集，沟池不掘，固塞不树，树变不张，然而国晏然不畏外而固者，无他故焉，明道而均分之，时使而诚爱之，则下应之如景响。有不由命者，然后俟之以刑，则民知罪矣。故刑一人而天下服。罪人不尤其上，知罪之在己也。是故刑罚省而威行如流，无他故焉，由其道故也。故由其道则行，不由其道则废。古者<em class="r">帝尧</em>之治天下也，盖杀一人刑二人而天下治。《传》曰“威厉而不试，刑措而不用”。</p>
<p>天地者，生之本也；先祖者，类之本也；君师者，治之本也。无天地恶生？无先祖恶出？无君师恶治？三者偏亡，则无安人。故礼，上事天，下事地，尊先祖而隆君师，是礼之三本也。</p>
<p>故王者天太祖，诸侯不敢怀，大夫士有常宗，所以辨贵贱。贵贱治，得之本也。郊畴乎天子，社至乎诸侯，函及士大夫，所以辨尊者事尊，卑者事卑，宜钜者钜，宜小者小。故有天下者事七世，有一国者事五世，有五乘之地者事三世，有三乘之地者事二世，有特牲而食者不得立宗庙，所以辨积厚者流泽广，积薄者流泽狭也。</p>
<p>大飨上玄尊，俎上腥鱼，先大羹，贵食饮之本也。大飨上玄尊而用薄酒，食先黍稷而饭稻粱，祭哜先大羹而饱庶羞，贵本而亲用也。贵本之谓文，亲用之谓理，两者合而成文，以归太一，是谓大隆。故尊之上玄尊也，俎之上腥鱼也，豆之先大羹，一也。利爵弗啐也，成事俎弗尝也，三侑之弗食也，大昏之未废齐也，大庙之未内尸也，始绝之未小敛，一也。大路之素帱也，郊之麻&lt;imgalt="char"class="kindle-cn-inline-character"src="Image00036.jpg"/&gt;，丧服之先散麻，一也。三年哭之不反也，《清庙》之歌一倡而三叹，县一钟尚拊膈，朱弦而通越，一也。</p>
<p>凡礼始乎脱，成乎文，终乎税。故至备，情文俱尽；其次，情文代胜；其下，复情以归太一。天地以合，日月以明，四时以序，星辰以行，江河以流，万物以昌，好恶以节，喜怒以当。以为下则顺，以为上则明。</p>
<p><em class="r">太史公</em>曰：至矣哉！立隆以为极，而天下莫之能益损也。本末相顺，终始相应，至文有以辨，至察有以说。天下从之者治，不从者乱；从之者安，不从者危。小人不能则也。</p>
<p>礼之貌诚深矣，坚白同异之察，入焉而弱。其貌诚大矣，擅作典制褊陋之说，入焉而望。其貌诚高矣，暴慢恣睢，轻俗以为高之属，入焉而队。故绳诚陈，则不可欺以曲直；衡诚悬，则不可欺以轻重；规矩诚错，则不可欺以方员；君子审礼，则不可欺以诈伪。故绳者，直之至也；衡者，平之至也；规矩者，方员之至也；礼者，人道之极也。然而不法礼者不足礼，谓之无方之民；法礼足礼，谓之有方之士。礼之中，能思索，谓之能虑；能虑勿易，谓之能固。能虑能固，加好之焉，圣矣。天者，高之极也；地者，下之极也；日月者，明之极也；无穷者，广大之极也；圣人者，道之极也。</p>
<p>以财物为用，以贵贱为文，以多少为异，以隆杀为要。文貌繁，情欲省，礼之隆也；文貌省，情欲繁，礼之杀也；文貌情欲相为内外表里，并行而杂，礼之中流也。君子上致其隆，下尽其杀，而中处其中。步骤驰骋广骛不外，是以君子之性守宫庭也。人域是域，士君子也。外是，民也。于是中焉，房皇周浃，曲得其次序，圣人也。故厚者，礼之积也；大者，礼之广也；高者，礼之隆也；明者，礼之尽也。</p>
		</div>
	</div>
</main>

</body>
</html>
