<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷六十四司马穰苴列传第四</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷六十四司马穰苴列传第四</h1>
		<div class="content">
			<p><em class="r">司马穰苴</em>者，<em class="r">田完</em>之苗裔也。<em class="r">齐景公</em>时，<em class="r">晋</em>伐<em class="r">阿</em>、<em class="r">甄</em>，而<em class="r">燕</em>侵<em class="r">河上</em>，<em class="r">齐</em>师败绩。<em class="r">景公</em>患之。<em class="r">晏婴</em>乃荐<em class="r">田穰苴</em>曰：“<em class="r">穰苴</em>虽<em class="r">田氏</em>庶孽，然其人文能附众，武能威敌，愿君试之。”<em class="r">景公</em>召<em class="r">穰苴</em>，与语兵事，大说之，以为将军，将兵扞<em class="r">燕晋</em>之师。<em class="r">穰苴</em>曰：“臣素卑贱，君擢之闾伍之中，加之大夫之上，士卒未附，百姓不信，人微权轻，愿得君之宠臣，国之所尊，以监军，乃可。”于是<em class="r">景公</em>许之，使<em class="r">庄贾</em>往。<em class="r">穰苴</em>既辞，与<em class="r">庄贾</em>约曰：“旦日日中会于军门。”<em class="r">穰苴</em>先驰至军，立表下漏待<em class="r">贾</em>。<em class="r">贾</em>素骄贵，以为将已之军而己为监，不甚急；亲戚左右送之，留饮。日中而<em class="r">贾</em>不至。<em class="r">穰苴</em>则仆表决漏，入，行军勒兵，申明约束。约束既定，夕时，<em class="r">庄贾</em>乃至。<em class="r">穰苴</em>曰：“何后期为？”<em class="r">贾</em>谢曰：“不佞大夫亲戚送之，故留。”<em class="r">穰苴</em>曰：“将受命之日则忘其家，临军约束则忘其亲，援枹鼓之急则忘其身。今敌国深侵，邦内骚动，士卒暴露于境，君寝不安席，食不甘味，百姓之命皆悬于君，何谓相送乎！”召军正问曰：“军法期而后至者云何？”对曰：“当斩。”<em class="r">庄贾</em>惧，使人驰报<em class="r">景公</em>，请救。既往，未及反，于是遂斩<em class="r">庄贾</em>以徇三军。三军之士皆振栗。久之，<em class="r">景公</em>遣使者持节赦<em class="r">贾</em>，驰入军中。<em class="r">穰苴</em>曰：“将在军，君令有所不受。”问军正曰：“驰三军法何？”正曰：“当斩。”使者大惧。<em class="r">穰苴</em>曰：“君之使不可杀之。”乃斩其仆，车之左驸，马之左骖，以徇三军。遣使者还报，然后行。士卒次舍井灶饮食问疾医药，身自拊循之。悉取将军之资粮享士卒，身与士卒平分粮食，最比其羸弱者。三日而后勒兵。病者皆求行，争奋出为之赴战。<em class="r">晋</em>师闻之，为罢去。<em class="r">燕</em>师闻之，度水而解。于是追击之，遂取所亡封内故境而引兵归。未至国，释兵旅，解约束，誓盟而后入邑。<em class="r">景公</em>与诸大夫郊迎，劳师成礼，然后反归寝。既见<em class="r">穰苴</em>，尊为大司马。<em class="r">田氏</em>日以益尊于<em class="r">齐</em>。</p>
<p>已而大夫<em class="r">鲍氏</em>、<em class="r">高</em>、<em class="r">国</em>之属害之，谮于<em class="r">景公</em>。<em class="r">景公</em>退<em class="r">穰苴</em>，<em class="r">苴</em>发疾而死。<em class="r">田乞</em>、<em class="r">田豹</em>之徒由此怨<em class="r">高</em>、<em class="r">国</em>等。其后及<em class="r">田常</em>杀<em class="r">简公</em>，尽灭<em class="r">高子</em>、<em class="r">国子</em>之族。至<em class="r">常</em>曾孙<em class="r">和</em>，因自立，为<em class="r">齐威王</em>，用兵行威，大放<em class="r">穰苴</em>之法，而诸侯朝<em class="r">齐</em>。</p>
<p><em class="r">齐威王</em>使大夫追论古者《司马兵法》而附<em class="r">穰苴</em>于其中，因号曰《司马穰苴兵法。》</p>
<p><em class="r">太史公</em>曰：余读《司马兵法》，闳廓深远，虽<em class="r">三代</em>征伐，未能竟其义，如其文也，亦少褒矣。若夫<em class="r">穰苴</em>，区区为小国行师，何暇及《司马兵法》之揖让乎？世既多《司马兵法》，以故不论，著<em class="r">穰苴</em>之列传焉。</p>
		</div>
	</div>
</main>

</body>
</html>
