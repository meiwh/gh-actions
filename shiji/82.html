<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十二田单列传第二十二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十二田单列传第二十二</h1>
		<div class="content">
			<p><em class="r">田单</em>者，<em class="r">齐</em>诸<em class="r">田</em>疏属也。<em class="r">湣王</em>时，<em class="r">单</em>为<em class="r">临菑</em>市掾，不见知。及<em class="r">燕</em>使<em class="r">乐毅</em>伐破<em class="r">齐</em>，<em class="r">齐湣王</em>出奔，已而保<em class="r">莒</em>城。<em class="r">燕</em>师长驱平<em class="r">齐</em>，而<em class="r">田单</em>走<em class="r">安平</em>，令其宗人尽断其车轴末而傅铁笼。已而<em class="r">燕</em>军攻<em class="r">安平</em>，城坏，<em class="r">齐</em>人走，争途，以&lt;imgalt=""class="kindle-cn-inline-character"src="Image00114.jpg"/&gt;折车败，为<em class="r">燕</em>所虏，唯<em class="r">田单</em>宗人以铁笼故得脱，东保<em class="r">即墨</em>。<em class="r">燕</em>既尽降<em class="r">齐</em>城，唯独<em class="r">莒</em>、<em class="r">即墨</em>不下。<em class="r">燕</em>军闻<em class="r">齐王</em>在<em class="r">莒</em>，并兵攻之。<em class="r">淖齿</em>既杀<em class="r">湣王</em>于<em class="r">莒</em>，因坚守，距<em class="r">燕</em>军，数年不下。<em class="r">燕</em>引兵东围<em class="r">即墨</em>，<em class="r">即墨</em>大夫出与战，败死。城中相与推<em class="r">田单</em>，曰：“<em class="r">安平</em>之战，<em class="r">田单</em>宗人以铁笼得全，习兵。”立以为将军，以<em class="r">即墨</em>距<em class="r">燕</em>。</p>
<p>顷之，<em class="r">燕昭王</em>卒，<em class="r">惠王</em>立，与<em class="r">乐毅</em>有隙。<em class="r">田单</em>闻之，乃纵反间于<em class="r">燕</em>，宣言曰：“<em class="r">齐王</em>已死，城之不拔者二耳。<em class="r">乐毅</em>畏诛而不敢归，以伐<em class="r">齐</em>为名，实欲连兵南面而王<em class="r">齐</em>。<em class="r">齐</em>人未附，故且缓攻<em class="r">即墨</em>以待其事。<em class="r">齐</em>人所惧，唯恐他将之来，<em class="r">即墨</em>残矣。”<em class="r">燕王</em>以为然，使<em class="r">骑劫</em>代<em class="r">乐毅</em>。</p>
<p><em class="r">乐毅</em>因归<em class="r">赵</em>，<em class="r">燕</em>人士卒忿。而<em class="r">田单</em>乃令城中人食必祭其先祖于庭，飞鸟悉翔舞城中下食。<em class="r">燕</em>人怪之。<em class="r">田单</em>因宣言曰：“神来下教我。”乃令城中人曰：“当有神人为我师。”有一卒曰：“臣可以为师乎？”因反走。<em class="r">田单</em>乃起，引还，东向坐，师事之。卒曰：“臣欺君，诚无能也。”<em class="r">田单</em>曰：“子勿言也！”因师之。每出约束，必称神师。乃宣言曰：“吾唯惧<em class="r">燕</em>军之劓所得<em class="r">齐</em>卒，置之前行，与我战，<em class="r">即墨</em>败矣。”<em class="r">燕</em>人闻之，如其言。城中人见<em class="r">齐</em>诸降者尽劓，皆怒，坚守，唯恐见得。<em class="r">单</em>又纵反间曰：“吾惧<em class="r">燕</em>人掘吾城外冢墓，僇先人，可为寒心。”<em class="r">燕</em>军尽掘垄墓，烧死人。<em class="r">即墨</em>人从城上望见，皆涕泣，俱欲出战，怒自十倍。</p>
<p><em class="r">田单</em>知士卒之可用，乃身操版插，与士卒分功，妻妾编于行伍之间，尽散饮食飨士。令甲卒皆伏，使老弱女子乘城，遣使约降于<em class="r">燕</em>，<em class="r">燕</em>军皆呼万岁。<em class="r">田单</em>又收民金，得千溢，令<em class="r">即墨</em>富豪遗<em class="r">燕</em>将，曰：“<em class="r">即墨</em>即降，愿无虏掠吾族家妻妾，令安堵。”<em class="r">燕</em>将大喜，许之。<em class="r">燕</em>军由此益懈。</p>
<p><em class="r">田单</em>乃收城中得千馀牛，为绛缯衣，画以五彩龙文，束兵刃于其角，而灌脂束苇于尾，烧其端。凿城数十穴，夜纵牛，壮士五千人随其后。牛尾热，怒而奔<em class="r">燕</em>军，<em class="r">燕</em>军夜大惊。牛尾炬火光明炫耀，<em class="r">燕</em>军视之皆龙文，所触尽死伤。五千人因衔枚击之，而城中鼓噪从之，老弱皆击铜器为声，声动天地。<em class="r">燕</em>军大骇，败走。<em class="r">齐</em>人遂夷杀其将<em class="r">骑劫</em>。<em class="r">燕</em>军扰乱奔走，<em class="r">齐</em>人追亡逐北，所过城邑皆畔<em class="r">燕</em>而归<em class="r">田单</em>，兵日益多，乘胜，<em class="r">燕</em>日败亡，卒至<em class="r">河上</em>，而<em class="r">齐</em>七十馀城皆复为<em class="r">齐</em>。乃迎<em class="r">襄王</em>于<em class="r">莒</em>，入<em class="r">临菑</em>而听政。</p>
<p><em class="r">襄王</em>封<em class="r">田单</em>，号曰<em class="r">安平君</em>。</p>
<p><em class="r">太史公</em>曰：兵以正合，以奇胜。善之者，出奇无穷。奇正还相生，如环之无端。夫始如处女，敌人开户；后如脱兔，敌不及距：其<em class="r">田单</em>之谓邪！</p>
<p>初，<em class="r">淖齿</em>之杀<em class="r">湣王</em>也，<em class="r">莒</em>人求<em class="r">湣王</em>子<em class="r">法章</em>，得之<em class="r">太史嬓</em>之家，为人灌园。<em class="r">嬓</em>女怜而善遇之。后<em class="r">法章</em>私以情告女，女遂与通。及<em class="r">莒</em>人共立<em class="r">法章</em>为<em class="r">齐王</em>，以<em class="r">莒</em>距<em class="r">燕</em>，而<em class="r">太史氏</em>女遂为后，所谓“君王后”也。</p>
<p><em class="r">燕</em>之初入<em class="r">齐</em>，闻<em class="r">画邑</em>人<em class="r">王蠋</em>贤，令军中曰“环<em class="r">画邑</em>三十里无入”，以<em class="r">王蠋</em>之故。已而使人谓<em class="r">蠋</em>曰：“<em class="r">齐</em>人多高子之义，吾以子为将，封子万家。”<em class="r">蠋</em>固谢。<em class="r">燕</em>人曰：“子不听，吾引三军而屠<em class="r">画邑</em>。”<em class="r">王蠋</em>曰：“忠臣不事二君，贞女不更二夫。<em class="r">齐王</em>不听吾谏，故退而耕于野。国既破亡，吾不能存；今又劫之以兵为君将，是助<em class="r">桀</em>为暴也。与其生而无义，固不如烹！”遂经其颈于树枝，自奋绝脰而死。<em class="r">齐</em>亡大夫闻之，曰：“<em class="r">王蠋</em>，布衣也，义不北面于<em class="r">燕</em>，况在位食禄者乎！”乃相聚如<em class="r">莒</em>，求诸子，立为<em class="r">襄王</em>。</p>
		</div>
	</div>
</main>

</body>
</html>
