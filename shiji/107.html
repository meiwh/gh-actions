<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百七魏其武安侯列传第四十七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百七魏其武安侯列传第四十七</h1>
		<div class="content">
			<p><em class="r">魏其侯窦婴</em>者，<em class="r">孝文后</em>从兄子也。父世<em class="r">观津</em>人。喜宾客。<em class="r">孝文</em>时，<em class="r">婴</em>为<em class="r">吴</em>相，病免。<em class="r">孝景</em>初即位，为詹事。</p>
<p><em class="r">梁孝王</em>者，<em class="r">孝景</em>弟也，其母<em class="r">窦太后</em>爱之。<em class="r">梁孝王</em>朝，因昆弟燕饮。是时上未立太子，酒酣，从容言曰：“千秋之后传<em class="r">梁王</em>。”太后欢。<em class="r">窦婴</em>引卮酒进上，曰：“天下者，<em class="r">高祖</em>天下，父子相传，此<em class="r">汉</em>之约也，上何以得擅传_梁_<em class="r">王</em>！”太后由此憎<em class="r">窦婴</em>。<em class="r">窦婴</em>亦薄其官，因病免。太后除<em class="r">窦婴</em>门籍，不得入朝请。</p>
<p><em class="r">孝景</em>三年，<em class="r">吴楚</em>反，上察宗室诸<em class="r">窦</em>毋如<em class="r">窦婴</em>贤，乃召<em class="r">婴</em>。<em class="r">婴</em>入见，固辞谢病不足任。太后亦惭。于是上曰：“天下方有急，<em class="r">王孙</em>宁可以让邪？”乃拜<em class="r">婴</em>为大将军，赐金千斤。<em class="r">婴</em>乃言<em class="r">袁盎</em>、<em class="r">栾布</em>诸名将贤士在家者进之。所赐金，陈之廊庑下，军吏过，辄令财取为用，金无人家者。<em class="r">窦婴</em>守<em class="r">荥阳</em>，监<em class="r">齐赵</em>兵。七国兵已尽破，封<em class="r">婴</em>为<em class="r">魏其侯</em>。诸游士宾客争归<em class="r">魏其侯</em>。<em class="r">孝景</em>时每朝议大事，<em class="r">条侯</em>、<em class="r">魏其侯</em>，诸列侯莫敢与亢礼。</p>
<p><em class="r">孝景</em>四年，立<em class="r">栗太子</em>，使<em class="r">魏其侯</em>为太子傅。<em class="r">孝景</em>七年，<em class="r">栗太子</em>废，<em class="r">魏其</em>数争不能得。<em class="r">魏其</em>谢病，屏居<em class="r">蓝田</em>南山之下数月，诸宾客辩士说之，莫能来。<em class="r">梁</em>人<em class="r">高遂</em>乃说<em class="r">魏其</em>曰：“能富贵将军者，上也；能亲将军者，太后也。今将军傅太子，太子废而不能争；争不能得，又弗能死。自引谢病，拥<em class="r">赵</em>女，屏闲处而不朝。相提而论，是自明扬主上之过。有如两宫螫将军，则妻子毋类矣。”<em class="r">魏其侯</em>然之，乃遂起，朝请如故。</p>
<p><em class="r">桃侯</em>免相，<em class="r">窦太后</em>数言<em class="r">魏其侯</em>。<em class="r">孝景帝</em>曰：“太后岂以为臣有爱，不相<em class="r">魏其</em>？<em class="r">魏其</em>者，沾沾自喜耳，多易。难以为相，持重。”遂不用，用<em class="r">建陵侯卫绾</em>为丞相。</p>
<p><em class="r">武安侯田蚡</em>者，<em class="r">孝景</em>后同母弟也，生<em class="r">长陵</em>。<em class="r">魏其</em>已为大将军后，方盛，<em class="r">蚡</em>为诸郎，未贵，往来侍酒<em class="r">魏其</em>，跪起如子姓。及<em class="r">孝景</em>晚节，<em class="r">蚡</em>益贵幸，为太中大夫。<em class="r">蚡</em>辩有口，学《槃盂》诸书，<em class="r">王太后</em>贤之。<em class="r">孝景</em>崩，即日太子立，称制，所镇抚多有<em class="r">田蚡</em>宾客计策。<em class="r">蚡</em>弟<em class="r">田胜</em>，皆以太后弟，<em class="r">孝景</em>后三年封<em class="r">蚡</em>为<em class="r">武安侯</em>，<em class="r">胜</em>为<em class="r">周阳侯</em>。</p>
<p><em class="r">武安侯</em>新欲用事为相，卑下宾客，进名士家居者贵之，欲以倾<em class="r">魏其</em>诸将相。<em class="r">建元</em>元年，丞相<em class="r">绾</em>病免，上议置丞相、太尉。<em class="r">籍福</em>说<em class="r">武安侯</em>曰：“_魏_<em class="r">其</em>贵久矣，天下士素归之。今将军初兴，未如<em class="r">魏其</em>，即上以将军为丞相，必让<em class="r">魏其</em>。<em class="r">魏其</em>为丞相，将军必为太尉。太尉、丞相尊等耳，又有让贤名。”<em class="r">武安侯</em>乃微言太后风上，于是乃以<em class="r">魏其侯</em>为丞相，<em class="r">武安侯</em>为太尉。<em class="r">籍福</em>贺<em class="r">魏其侯</em>，因吊曰：“君侯资性喜善疾恶，方今善人誉君侯，故至丞相；然君侯且疾恶，恶人众，亦且毁君侯。君侯能兼容，则幸久；不能，今以毁去矣。”<em class="r">魏其</em>不听。</p>
<p><em class="r">魏其</em>、<em class="r">武安</em>俱好儒术，推毂<em class="r">赵绾</em>为御史大夫，<em class="r">王臧</em>为郎中令。迎<em class="r">鲁申公</em>，欲设明堂，令列侯就国，除关，以礼为服制，以兴太平。举適诸<em class="r">窦</em>宗室毋节行者，除其属籍。时诸外家为列侯，列侯多尚公主，皆不欲就国，以故毁日至<em class="r">窦太后</em>。太后好<em class="r">黄老</em>之言，而<em class="r">魏其</em>、<em class="r">武安</em>、<em class="r">赵绾</em>、<em class="r">王臧</em>等务隆推儒术，贬道家言，是以<em class="r">窦太后</em>滋不说<em class="r">魏其</em>等。及<em class="r">建元</em>二年，御史大夫<em class="r">赵绾</em>请无奏事东宫。<em class="r">窦太后</em>大怒，乃罢逐<em class="r">赵绾</em>、<em class="r">王臧</em>等，而免丞相、太尉，以_柏至_<em class="r">侯许昌</em>为丞相，<em class="r">武强侯庄青翟</em>为御史大夫。<em class="r">魏其</em>、<em class="r">武安</em>由此以侯家居。</p>
<p><em class="r">武安侯</em>虽不任职，以<em class="r">王太后</em>故，亲幸，数言事多效，天下吏士趋势利者，皆去<em class="r">魏其</em>归<em class="r">武安</em>。<em class="r">武安</em>日益横。<em class="r">建元</em>六年，<em class="r">窦太后</em>崩，丞相<em class="r">昌</em>、御史大夫<em class="r">青翟</em>坐丧事不办，免。以<em class="r">武安侯蚡</em>为丞相，以大司农<em class="r">韩安国</em>为御史大夫。天下士郡诸侯愈益附<em class="r">武安</em>。</p>
<p><em class="r">武安</em>者，貌侵，生贵甚。又以为诸侯王多长，上初即位，富于春秋，<em class="r">蚡</em>以肺腑为京师相，非痛折节以礼诎之，天下不肃。当是时，丞相入奏事，坐语移日，所言皆听。荐人或起家至二千石，权移主上。上乃曰：“君除吏已尽未？吾亦欲除吏。”尝请考工地益宅，上怒曰：“君何不遂取武库！”是后乃退。尝召客饮，坐其兄<em class="r">盖侯</em>南乡，自坐东乡，以为<em class="r">汉</em>相尊，不可以兄故私桡。<em class="r">武安</em>由此滋骄，治宅甲诸第。田园极膏腴，而市买郡县器物相属于道。前堂罗钟鼓，立曲旃；后房妇女以百数。诸侯奉金玉狗马玩好，不可胜数。</p>
<p><em class="r">魏其</em>失<em class="r">窦太后</em>，益疏不用，无势，诸客稍稍自引而怠傲，唯<em class="r">灌将军</em>独不失故。<em class="r">魏其</em>日默默不得志，而独厚遇<em class="r">灌将军</em>。</p>
<p><em class="r">灌将军夫</em>者，<em class="r">颍阴</em>人也。<em class="r">夫</em>父<em class="r">张孟</em>，尝为<em class="r">颍阴侯婴</em>舍人，得幸，因进之至二千石，故蒙<em class="r">灌氏</em>姓为<em class="r">灌孟</em>。<em class="r">吴楚</em>反时，<em class="r">颍阴侯灌何</em>为将军，属太尉，请<em class="r">灌孟</em>为校尉。<em class="r">夫</em>以千人与父俱。<em class="r">灌孟</em>年老，<em class="r">颍阴侯</em>强请之，郁郁不得意，故战常陷坚，遂死<em class="r">吴</em>军中。军法，父子俱从军，有死事，得与丧归。<em class="r">灌夫</em>不肯随丧归，奋曰：“愿取<em class="r">吴王</em>若将军头，以报父之仇。”于是<em class="r">灌夫</em>被甲持戟，募军中壮士所善愿从者数十人。及出壁门，莫敢前。独二人及从奴十数骑驰入<em class="r">吴</em>军，至<em class="r">吴</em>将麾下，所杀伤数十人。不得前，复驰还，走入<em class="r">汉</em>壁，皆亡其奴，独与一骑归。<em class="r">夫</em>身中大创十馀，适有万金良药，故得无死。<em class="r">夫</em>创少瘳，又复请将军曰：“吾益知<em class="r">吴</em>壁中曲折，请复往。”将军壮义之，恐亡<em class="r">夫</em>，乃言太尉，太尉乃固止之。<em class="r">吴</em>已破，<em class="r">灌夫</em>以此名闻天下。</p>
<p><em class="r">颍阴侯</em>言之上，上以<em class="r">夫</em>为中郎将。数月，坐法去。后家居<em class="r">长安</em>，<em class="r">长安</em>中诸公莫弗称之。<em class="r">孝景</em>时，至<em class="r">代</em>相。<em class="r">孝景</em>崩，今上初即位，以为<em class="r">淮阳</em>天下交，劲兵处，故徙<em class="r">夫</em>为<em class="r">淮阳</em>太守。<em class="r">建元</em>元年，入为太仆。二年，<em class="r">夫</em>与<em class="r">长乐</em>卫尉<em class="r">窦甫</em>饮，轻重不得，<em class="r">夫</em>醉，搏<em class="r">甫</em>。<em class="r">甫</em>，<em class="r">窦太后</em>昆弟也。上恐太后诛<em class="r">夫</em>，徙为<em class="r">燕</em>相。数岁，坐法去官，家居<em class="r">长安</em>。</p>
<p><em class="r">灌夫</em>为人刚直使酒，不好面谀。贵戚诸有势在己之右，不欲加礼，必陵之；诸士在己之左，愈贫贱，尤益敬，与钧。稠人广众，荐宠下辈。士亦以此多之。</p>
<p><em class="r">夫</em>不喜文学，好任侠，已然诺。诸所与交通，无非豪杰大猾。家累数千万，食客日数十百人。陂池田园，宗族宾客为权利，横于<em class="r">颍川</em>。<em class="r">颍川</em>儿乃歌之曰：“<em class="r">颍水</em>清，<em class="r">灌氏</em>宁；<em class="r">颍水</em>浊，<em class="r">灌氏</em>族。”</p>
<p><em class="r">灌夫</em>家居虽富，然失势，卿相侍中宾客益衰。及<em class="r">魏其侯</em>失势，亦欲倚<em class="r">灌夫</em>引绳批根生平慕之后弃之者。<em class="r">灌夫</em>亦倚<em class="r">魏其</em>而通列侯宗室为名高。两人相为引重，其游如父子然。相得欢甚，无厌，恨相知晚也。</p>
<p><em class="r">灌夫</em>有服，过丞相。丞相从容曰：“吾欲与<em class="r">仲孺</em>过<em class="r">魏其侯</em>，会<em class="r">仲孺</em>有服。”<em class="r">灌夫</em>曰：“将军乃肯幸临况<em class="r">魏其侯</em>，<em class="r">夫</em>安敢以服为解！请语<em class="r">魏其侯</em>帐具，将军旦日蚤临。”<em class="r">武安</em>许诺。<em class="r">灌夫</em>具语<em class="r">魏其侯</em>如所谓<em class="r">武安侯</em>。<em class="r">魏其</em>与其夫人益市牛酒，夜洒埽，早帐具至旦。平明，令门下候伺。至日中，丞相不来。<em class="r">魏其</em>谓<em class="r">灌夫</em>曰：“丞相岂忘之哉？”<em class="r">灌夫</em>不怿，曰：“<em class="r">夫</em>以服请，宜往。”乃驾，自往迎丞相。丞相特前戏许<em class="r">灌夫</em>，殊无意往。及<em class="r">夫</em>至门，丞相尚卧。于是<em class="r">夫</em>入见，曰：“将军昨日幸许过<em class="r">魏其</em>，<em class="r">魏其</em>夫妻治具，自旦至今，未敢尝食。”<em class="r">武安</em>鄂谢曰：“吾昨日醉，忽忘与<em class="r">仲孺</em>言。”乃驾往，又徐行，<em class="r">灌夫</em>愈益怒。及饮酒酣，<em class="r">夫</em>起舞属丞相，丞相不起，<em class="r">夫</em>从坐上语侵之。<em class="r">魏其</em>乃扶_灌_<em class="r">夫</em>去，谢丞相。丞相卒饮至夜，极欢而去。</p>
<p>丞相尝使<em class="r">籍福</em>请<em class="r">魏其</em>城南田。<em class="r">魏其</em>大望曰：“老仆虽弃，将军虽贵，宁可以势夺乎！”不许。<em class="r">灌夫</em>闻，怒，骂<em class="r">籍福</em>。<em class="r">籍福</em>恶两人有郄，乃谩自好谢丞相曰：“<em class="r">魏其</em>老且死，易忍，且待之。”已而<em class="r">武安</em>闻<em class="r">魏其</em>、<em class="r">灌夫</em>实怒不予田，亦怒曰：“<em class="r">魏其</em>子尝杀人，<em class="r">蚡</em>活之。<em class="r">蚡</em>事<em class="r">魏其</em>无所不可，何爱数顷田？且_灌_<em class="r">夫</em>何与也？吾不敢复求田。”<em class="r">武安</em>由此大怨<em class="r">灌夫</em>、<em class="r">魏其</em>。</p>
<p><em class="r">元光</em>四年春，丞相言<em class="r">灌夫</em>家在<em class="r">颍川</em>，横甚，民苦之。请案。上曰：“此丞相事，何请。”<em class="r">灌夫</em>亦持丞相阴事，为奸利，受<em class="r">淮南王</em>金与语言。宾客居间，遂止，俱解。</p>
<p>夏，丞相取<em class="r">燕王</em>女为夫人，有太后诏，召列侯宗室皆往贺。<em class="r">魏其侯</em>过<em class="r">灌夫</em>，欲与俱。<em class="r">夫</em>谢曰：“<em class="r">夫</em>数以酒失得过丞相，丞相今者又与<em class="r">夫</em>有郄。”_魏<strong class="d2">其<em class="r">曰：“事已解。”强与俱。饮酒酣，</em>武安<em class="r">起为寿，坐皆避席伏。已</em>魏其侯<em class="r">为寿，独故人避席耳，馀半膝席。</em>灌夫<em class="r">不悦。起行酒，至</em>武安<em class="r">，</em>武安<em class="r">膝席曰：“不能满觞。”</em>夫<em class="r">怒，因嘻笑曰：“将军贵人也，属之！”时</em>武安<em class="r">不肯。行酒次至</em>临汝侯<em class="r">，</em>临汝侯<em class="r">方与</em>程不识<em class="r">耳语，又不避席。</em>夫<em class="r">无所发怒，乃骂</em>临汝侯<em class="r">曰：“生平毁</em>程不识<em class="r">不直一钱，今日长者为寿，乃效女儿咕嗫耳语！”</em>武安<em class="r">谓</em>灌夫<em class="r">曰：“</em>程李<em class="r">俱东西宫卫尉，今众辱</em>程将军<em class="r">，</em>仲孺<em class="r">独不为</em>李将军<em class="r">地乎？”</em>灌</strong>夫<em class="r">曰：“今日斩头陷匈，何知</em>程李<em class="r">乎！”坐乃起更衣，稍稍去。</em>魏其侯<em class="r">去，麾</em>灌夫<em class="r">出。</em>武安<em class="r">遂怒曰：“此吾骄</em>灌夫<em class="r">罪。”乃令骑留</em>灌夫<em class="r">。</em>灌夫<em class="r">欲出不得。</em>籍福<em class="r">起为谢，案</em>灌夫<em class="r">项令谢。</em>夫<em class="r">愈怒，不肯谢。</em>武安<em class="r">乃麾骑缚</em>夫<em class="r">置传舍，召长史曰：“今日召宗室，有诏。”劾</em>灌夫<em class="r">骂坐不敬，系居室。遂按其前事，遣吏分曹逐捕诸</em>灌氏<em class="r">支属，皆得弃市罪。</em>魏其侯<em class="r">大愧，为资使宾客请，莫能解。</em>武安<em class="r">吏皆为耳目，诸</em>灌氏<em class="r">皆亡匿，</em>夫<em class="r">系，遂不得告言</em>武安_阴事。</p>
<p><em class="r">魏其</em>锐身为救<em class="r">灌夫</em>。夫人谏<em class="r">魏其</em>曰：“<em class="r">灌将军</em>得罪丞相，与太后家忤，宁可救邪？”<em class="r">魏其侯</em>曰：“侯自我得之，自我捐之，无所恨。且终不令<em class="r">灌仲孺</em>独死，<em class="r">婴</em>独生。”乃匿其家，窃出上书。立召入，具言<em class="r">灌夫</em>醉饱事，不足诛。上然之，赐<em class="r">魏其</em>食，曰：“东朝廷辩之。”</p>
<p><em class="r">魏其</em>之东朝，盛推<em class="r">灌夫</em>之善，言其醉饱得过，乃丞相以他事诬罪之。<em class="r">武安</em>又盛毁<em class="r">灌夫</em>所为横恣，罪逆不道。<em class="r">魏其</em>度不可奈何，因言丞相短。<em class="r">武安</em>曰：“天下幸而安乐无事，<em class="r">蚡</em>得为肺腑，所好音乐狗马田宅。<em class="r">蚡</em>所爱倡优巧匠之属，不如<em class="r">魏其</em>、<em class="r">灌夫</em>日夜招聚天下豪桀壮士与论议，腹诽而心谤，不仰视天而俯画地，辟倪两宫间，幸天下有变，而欲有大功。臣乃不知<em class="r">魏其</em>等所为。”于是上问朝臣：“两人孰是？”御史大夫<em class="r">韩安国</em>曰：“<em class="r">魏其</em>言<em class="r">灌夫</em>父死事，身荷戟驰入不测之<em class="r">吴</em>军，身被数十创，名冠三军，此天下壮士，非有大恶，争杯酒，不足引他过以诛也。<em class="r">魏其</em>言是也。丞相亦言<em class="r">灌夫</em>通奸猾，侵细民，家累巨万，横恣<em class="r">颍川</em>，凌轹宗室，侵犯骨肉，此所谓‘枝大于本，胫大于股，不折必披’，丞相言亦是。唯明主裁之。”主爵都尉<em class="r">汲黯</em>是<em class="r">魏其</em>。内史<em class="r">郑当时</em>是<em class="r">魏其</em>，后不敢坚对。馀皆莫敢对。上怒内史曰：“公平生数言<em class="r">魏其</em>、<em class="r">武安</em>长短，今日廷论，局趣效辕下驹，吾并斩若属矣。”即罢起入，上食太后。太后亦已使人候伺，具以告太后。太后怒，不食，曰：“今我在也，而人皆藉吾弟，令我百岁后，皆鱼肉之矣。且帝宁能为石人邪！此特帝在，即录录，设百岁后，是属宁有可信者乎？”上谢曰：“俱宗室外家，故廷辩之。不然，此一狱吏所决耳。”是时郎中令<em class="r">石建</em>为上分别言两人事。</p>
<p><em class="r">武安</em>已罢朝，出止车门，召<em class="r">韩御史大夫</em>载，怒曰：“与<em class="r">长孺</em>共一老秃翁，何为首鼠两端？”<em class="r">韩御史</em>良久谓丞相曰：“君何不自喜？夫<em class="r">魏其</em>毁君，君当免冠解印绶归，曰‘臣以肺腑幸得待罪，固非其任，<em class="r">魏其</em>言皆是’。如此，上必多君有让，不废君。<em class="r">魏其</em>必内愧，杜门&lt;imgalt=""class="kindle-cn-inline-character"src="Image00141.jpg"/&gt;舌自杀。今人毁君，君亦毁人，譬如贾竖女子争言，何其无大体也！”<em class="r">武安</em>谢罪曰：“争时急，不知出此。”</p>
<p>于是上使御史簿责<em class="r">魏其</em>所言<em class="r">灌夫</em>，颇不雠，欺谩。劾系都司空。<em class="r">孝景</em>时，<em class="r">魏其</em>常受遗诏，曰“事有不便，以便宜论上”。及系，<em class="r">灌夫</em>罪至族，事日急，诸公莫敢复明言于上。<em class="r">魏其</em>乃使昆弟子上书言之，幸得复召见。书奏上，而案尚书大行无遗诏。诏书独藏<em class="r">魏其</em>家，家丞封。乃劾<em class="r">魏其</em>矫先帝诏，罪当弃市。五年十月，悉论<em class="r">灌夫</em>及家属。<em class="r">魏其</em>良久乃闻，闻即恚，病痱，不食欲死。或闻上无意杀<em class="r">魏其</em>，<em class="r">魏其</em>复食，治病，议定不死矣。乃有蜚语为恶言闻上，故以十二月晦论弃市<em class="r">渭城</em>。</p>
<p>其春，<em class="r">武安侯</em>病，专呼服谢罪。使巫视鬼者视之，见<em class="r">魏其</em>、<em class="r">灌夫</em>共守，欲杀之。竟死。子<em class="r">恬</em>嗣。<em class="r">元朔</em>三年，<em class="r">武安侯</em>坐衣襜褕入宫，不敬。</p>
<p><em class="r">淮南王</em>安谋反觉，治。王前朝，<em class="r">武安侯</em>为太尉，时迎王至<em class="r">霸上</em>，谓王曰：“上未有太子，大王最贤，<em class="r">高祖</em>孙，即宫车晏驾，非大王立当谁哉！”<em class="r">淮南王</em>大喜，厚遗金财物。上自<em class="r">魏其</em>时不直<em class="r">武安</em>，特为太后故耳。及闻<em class="r">淮南王</em>金事，上曰：“使<em class="r">武安侯</em>在者，族矣。”</p>
<p><em class="r">太史公</em>曰：<em class="r">魏其</em>、<em class="r">武安</em>皆以外戚重，<em class="r">灌夫</em>用一时决策而名显。<em class="r">魏其</em>之举以<em class="r">吴楚</em>，<em class="r">武安</em>之贵在日月之际。然<em class="r">魏其</em>诚不知时变，<em class="r">灌夫</em>无术而不逊，两人相翼，乃成祸乱。<em class="r">武安</em>负贵而好权，杯酒责望，陷彼两贤。呜呼哀哉！迁怒及人，命亦不延。众庶不载，竟被恶言。呜呼哀哉！祸所从来矣！</p>
		</div>
	</div>
</main>

</body>
</html>
