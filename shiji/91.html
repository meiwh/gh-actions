<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷九十一黥布列传第三十一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷九十一黥布列传第三十一</h1>
		<div class="content">
			<p><em class="r">黥布</em>者，<em class="r">六</em>人也，姓<em class="r">英氏</em>。<em class="r">秦</em>时为布衣。少年，有客相之曰：“当刑而王。”及壮，坐法黥。<em class="r">布</em>欣然笑曰：“人相我当刑而王，几是乎？”人有闻者，共俳笑之。<em class="r">布</em>已论输<em class="r">丽山</em>，<em class="r">丽山</em>之徒数十万人，<em class="r">布</em>皆与其徒长豪杰交通，乃率其曹偶，亡之<em class="r">江</em>中为群盗。</p>
<p><em class="r">陈胜</em>之起也，<em class="r">布</em>乃见<em class="r">番君</em>，与其众叛<em class="r">秦</em>，聚兵数千人。<em class="r">番君</em>以其女妻之。<em class="r">章邯</em>之灭<em class="r">陈胜</em>，破<em class="r">吕臣</em>军，<em class="r">布</em>乃引兵北击<em class="r">秦</em>左右校，破之<em class="r">清波</em>，引兵而东。闻<em class="r">项梁</em>定<em class="r">江东会稽</em>，涉<em class="r">江</em>而西。<em class="r">陈婴</em>以<em class="r">项氏</em>世为<em class="r">楚</em>将，乃以兵属<em class="r">项梁</em>，渡<em class="r">淮南</em>，<em class="r">英布</em>、<em class="r">蒲将军</em>亦以兵属<em class="r">项梁</em>。</p>
<p><em class="r">项梁</em>涉<em class="r">淮</em>而西，击<em class="r">景驹</em>、<em class="r">秦嘉</em>等，<em class="r">布</em>常冠军。<em class="r">项梁</em>至<em class="r">薛</em>，闻<em class="r">陈王</em>定死，乃立<em class="r">楚怀王</em>。<em class="r">项梁</em>号为<em class="r">武信君</em>，<em class="r">英布</em>为<em class="r">当阳君</em>。<em class="r">项梁</em>败死<em class="r">定陶</em>，<em class="r">怀王</em>徙都<em class="r">彭城</em>，诸将<em class="r">英布</em>亦皆保聚<em class="r">彭城</em>。当是时，<em class="r">秦</em>急围<em class="r">赵</em>，<em class="r">赵</em>数使人请救。<em class="r">怀王</em>使<em class="r">宋义</em>为上将，<em class="r">范增</em>为末将，<em class="r">项籍</em>为次将，<em class="r">英布</em>、<em class="r">蒲将军</em>皆为将军，悉属<em class="r">宋义</em>，北救<em class="r">赵</em>。及<em class="r">项籍</em>杀<em class="r">宋义</em>于<em class="r">河</em>上，<em class="r">怀王</em>因立<em class="r">籍</em>为上将军，诸将皆属<em class="r">项籍</em>。<em class="r">项籍</em>使<em class="r">布</em>先渡<em class="r">河</em>击<em class="r">秦</em>，<em class="r">布</em>数有利，<em class="r">籍</em>乃悉引兵涉<em class="r">河</em>从之，遂破<em class="r">秦</em>军，降<em class="r">章邯</em>等。<em class="r">楚</em>兵常胜，功冠诸侯。诸侯兵皆以服属<em class="r">楚</em>者，以<em class="r">布</em>数以少败众也。</p>
<p><em class="r">项籍</em>之引兵西至<em class="r">新安</em>，又使<em class="r">布</em>等夜击坑<em class="r">章邯秦</em>卒二十馀万人。至关，不得入，又使<em class="r">布</em>等先从间道破关下军，遂得入，至<em class="r">咸阳</em>。<em class="r">布</em>常为军锋。<em class="r">项王</em>封诸将，立<em class="r">布</em>为<em class="r">九江王</em>，都<em class="r">六</em>。</p>
<p><em class="r">汉</em>元年四月，诸侯皆罢麾下，各就国。<em class="r">项氏</em>立<em class="r">怀王</em>为<em class="r">义帝</em>，徙都<em class="r">长沙</em>，乃阴令<em class="r">九江王布</em>等行击之。其八月，<em class="r">布</em>使将击<em class="r">义帝</em>，追杀之<em class="r">郴县</em>。</p>
<p><em class="r">汉</em>二年，<em class="r">齐王田荣</em>畔<em class="r">楚</em>，<em class="r">项王</em>往击<em class="r">齐</em>，征兵<em class="r">九江</em>，<em class="r">九江王布</em>称病不往，遣将将数千人行。<em class="r">汉</em>之败<em class="r">楚彭城</em>，<em class="r">布</em>又称病不佐<em class="r">楚</em>。<em class="r">项王</em>由此怨<em class="r">布</em>，数使使者诮让召<em class="r">布</em>，<em class="r">布</em>愈恐，不敢往。<em class="r">项王</em>方北忧<em class="r">齐</em>、<em class="r">赵</em>，西患<em class="r">汉</em>，所与者独<em class="r">九江王</em>，又多<em class="r">布</em>材，欲亲用之，以故未击。</p>
<p><em class="r">汉</em>三年，<em class="r">汉王</em>击<em class="r">楚</em>，大战<em class="r">彭城</em>，不利，出<em class="r">梁</em>地，至<em class="r">虞</em>，谓左右曰：“如彼等者，无足与计天下事。”谒者<em class="r">随何</em>进曰：“不审陛下所谓。”<em class="r">汉王</em>曰：“孰能为我使<em class="r">淮南</em>，令之发兵倍<em class="r">楚</em>，留<em class="r">项王</em>于<em class="r">齐</em>数月，我之取天下可以百全。”<em class="r">随何</em>曰：“臣请使之。”乃与二十人俱，使<em class="r">淮南</em>。至，因太宰主之，三日不得见。<em class="r">随何</em>因说太宰曰：“王之不见<em class="r">何</em>，必以<em class="r">楚</em>为强，以<em class="r">汉</em>为弱，此臣之所以为使。使<em class="r">何</em>得见，言之而是邪，是大王所欲闻也；言之而非邪，使<em class="r">何</em>等二十人伏斧质<em class="r">淮南</em>市，以明王倍<em class="r">汉</em>而与<em class="r">楚</em>也。”太宰乃言之王，王见之。<em class="r">随何</em>曰：“<em class="r">汉王</em>使臣敬进书大王御者，窃怪大王与<em class="r">楚</em>何亲也。”<em class="r">淮南王</em>曰：“寡人北向而臣事之。”<em class="r">随何</em>曰：“大王与<em class="r">项王</em>俱列为诸侯，北向而臣事之，必以<em class="r">楚</em>为强，可以托国也。<em class="r">项王</em>伐<em class="r">齐</em>，身负板筑，以为士卒先，大王宜悉<em class="r">淮南</em>之众，身自将之，为<em class="r">楚</em>军前锋，今乃发四千人以助<em class="r">楚</em>。夫北面而臣事人者，固若是乎？夫<em class="r">汉王</em>战于<em class="r">彭城</em>，<em class="r">项王</em>未出<em class="r">齐</em>也，大王宜扫<em class="r">淮南</em>之兵渡<em class="r">淮</em>，日夜会战<em class="r">彭城</em>下，大王抚万人之众，无一人渡<em class="r">淮</em>者，垂拱而观其孰胜。夫托国于人者，固若是乎？大王提空名以向<em class="r">楚</em>，而欲厚自托，臣窃为大王不取也。然而大王不背<em class="r">楚</em>者，以<em class="r">汉</em>为弱也。夫<em class="r">楚</em>兵虽强，天下负之以不义之名，以其背盟约而杀<em class="r">义帝</em>也。然而<em class="r">楚王</em>恃战胜自强，<em class="r">汉王</em>收诸侯，还守<em class="r">成皋</em>、<em class="r">荥阳</em>，下<em class="r">蜀</em>、<em class="r">汉</em>之粟，深沟壁垒，分卒守徼乘塞，<em class="r">楚</em>人还兵，间以<em class="r">梁</em>地，深入敌国八九百里，欲战则不得，攻城则力不能，老弱转粮千里之外；<em class="r">楚</em>兵至<em class="r">荥阳</em>、<em class="r">成皋</em>，<em class="r">汉</em>坚守而不动，进则不得攻，退则不得解。故曰<em class="r">楚</em>兵不足恃也。使<em class="r">楚</em>胜<em class="r">汉</em>，则诸侯自危惧而相救。夫<em class="r">楚</em>之强，适足以致天下之兵耳。故<em class="r">楚</em>不如<em class="r">汉</em>，其势易见也。今大王不与万全之<em class="r">汉</em>而自托于危亡之<em class="r">楚</em>，臣窃为大王惑之。臣非以<em class="r">淮南</em>之兵足以亡<em class="r">楚</em>也。夫大王发兵而倍<em class="r">楚</em>，<em class="r">项王</em>必留；留数月，<em class="r">汉</em>之取天下可以万全。臣请与大王提剑而归<em class="r">汉</em>，<em class="r">汉王</em>必裂地而封大王，又况<em class="r">淮南</em>，<em class="r">淮南</em>必大王有也。故<em class="r">汉王</em>敬使使臣进愚计，愿大王之留意也。”<em class="r">淮南王</em>曰：“请奉命。”阴许畔<em class="r">楚</em>与<em class="r">汉</em>，未敢泄也。</p>
<p><em class="r">楚</em>使者在，方急责<em class="r">英布</em>发兵，舍传舍。<em class="r">随何</em>直入，坐<em class="r">楚</em>使者上坐，曰：“<em class="r">九江王</em>已归<em class="r">汉</em>，<em class="r">楚</em>何以得发兵？”<em class="r">布</em>愕然。<em class="r">楚</em>使者起。<em class="r">何</em>因说<em class="r">布</em>曰：“事已搆，可遂杀<em class="r">楚</em>使者，无使归，而疾走<em class="r">汉</em>并力。”<em class="r">布</em>曰：“如使者教，因起兵而击之耳。”于是杀使者，因起兵而攻<em class="r">楚</em>。<em class="r">楚</em>使<em class="r">项声</em>、<em class="r">龙且</em>攻<em class="r">淮南</em>，<em class="r">项王</em>留而攻<em class="r">下邑</em>。数月，<em class="r">龙且</em>击<em class="r">淮南</em>，破<em class="r">布</em>军。<em class="r">布</em>欲引兵走<em class="r">汉</em>，恐<em class="r">楚王</em>杀之，故间行与<em class="r">何</em>俱归<em class="r">汉</em>。</p>
<p><em class="r">淮南王</em>至，上方踞床洗，召<em class="r">布</em>入见，<em class="r">布</em>大怒，悔来，欲自杀。出就舍，帐御饮食从官如<em class="r">汉王</em>居，<em class="r">布</em>又大喜过望。于是乃使人入<em class="r">九江</em>。<em class="r">楚</em>已使<em class="r">项伯</em>收<em class="r">九江</em>兵，尽杀<em class="r">布</em>妻子。<em class="r">布</em>使者颇得故人幸臣，将众数千人归<em class="r">汉</em>。<em class="r">汉</em>益分<em class="r">布</em>兵而与俱北，收兵至<em class="r">成皋</em>。四年七月，立<em class="r">布</em>为<em class="r">淮南王</em>，与击<em class="r">项籍</em>。</p>
<p><em class="r">汉</em>五年，<em class="r">布</em>使人入<em class="r">九江</em>，得数县。六年，<em class="r">布</em>与<em class="r">刘贾</em>入<em class="r">九江</em>，诱大司马<em class="r">周殷</em>，<em class="r">周殷</em>反<em class="r">楚</em>，遂举<em class="r">九江</em>兵与<em class="r">汉</em>击<em class="r">楚</em>，破之<em class="r">垓下</em>。</p>
<p><em class="r">项籍</em>死，天下定，上置酒。上折<em class="r">随何</em>之功，谓<em class="r">何</em>为腐儒，为天下安用腐儒。<em class="r">随何</em>跪曰：“夫陛下引兵攻<em class="r">彭城</em>，<em class="r">楚王</em>未去<em class="r">齐</em>也，陛下发步卒五万人，骑五千，能以取<em class="r">淮南</em>乎？”上曰：“不能。”<em class="r">随何</em>曰：“陛下使<em class="r">何</em>与二十人使<em class="r">淮南</em>，至，如陛下之意，是<em class="r">何</em>之功贤于步卒五万人骑五千也。然而陛下谓<em class="r">何</em>腐儒，为天下安用腐儒，何也？”上曰：“吾方图子之功。”乃以<em class="r">随何</em>为护军中尉。<em class="r">布</em>遂剖符为<em class="r">淮南王</em>，都<em class="r">六</em>，<em class="r">九江</em>、<em class="r">庐江</em>、<em class="r">衡山</em>、<em class="r">豫章郡</em>皆属<em class="r">布</em>。</p>
<p>七年，朝<em class="r">陈</em>。八年，朝<em class="r">雒阳</em>。九年，朝<em class="r">长安</em>。</p>
<p>十一年，<em class="r">高后</em>诛<em class="r">淮阴侯</em>，<em class="r">布</em>因心恐。夏，<em class="r">汉</em>诛<em class="r">梁王彭越</em>，醢之，盛其醢遍赐诸侯。至<em class="r">淮南</em>，<em class="r">淮南王</em>方猎，见醢，因大恐，阴令人部聚兵，候伺旁郡警急。</p>
<p><em class="r">布</em>所幸姬疾，请就医，医家与中大夫<em class="r">贲赫</em>对门，姬数如医家，<em class="r">贲赫</em>自以为侍中，乃厚馈遗，从姬饮医家。姬侍王，从容语次，誉<em class="r">赫</em>长者也。王怒曰：“汝安从知之？”具说状。王疑其与乱。<em class="r">赫</em>恐，称病。王愈怒，欲捕<em class="r">赫</em>。<em class="r">赫</em>言变事，乘传诣<em class="r">长安</em>。<em class="r">布</em>使人追，不及。<em class="r">赫</em>至，上变，言<em class="r">布</em>谋反有端，可先未发诛也。上读其书，语<em class="r">萧相国</em>。相国曰：“<em class="r">布</em>不宜有此，恐仇怨妄诬之。请系<em class="r">赫</em>，使人微验<em class="r">淮南王</em>。”<em class="r">淮南王布</em>见<em class="r">赫</em>以罪亡，上变，固已疑其言国阴事；<em class="r">汉</em>使又来，颇有所验，遂族<em class="r">赫</em>家，发兵反。反书闻，上乃赦<em class="r">贲赫</em>，以为将军。</p>
<p>上召诸将问曰：“<em class="r">布</em>反，为之奈何？”皆曰：“发兵击之，坑竖子耳，何能为乎！”<em class="r">汝阴侯滕公</em>召故<em class="r">楚</em>令尹问之。令尹曰：“是故当反。”<em class="r">滕公</em>曰：“上裂地而王之，疏爵而贵之，南面而立万乘之主，其反何也？”令尹曰：“往年杀<em class="r">彭越</em>，前年杀<em class="r">韩信</em>，此三人者，同功一体之人也。自疑祸及身，故反耳。”<em class="r">滕公</em>言之上曰：“臣客故<em class="r">楚</em>令尹<em class="r">薛公</em>者，其人有筹策之计，可问。”上乃召见问<em class="r">薛公</em>。<em class="r">薛公</em>对曰：“<em class="r">布</em>反不足怪也。使<em class="r">布</em>出于上计，山东非<em class="r">汉</em>之有也；出于中计，胜败之数未可知也；出于下计，陛下安枕而卧矣。”上曰：“何谓上计？”令尹对曰：“东取<em class="r">吴</em>，西取<em class="r">楚</em>，并<em class="r">齐</em>取<em class="r">鲁</em>，传檄<em class="r">燕</em>、<em class="r">赵</em>，固守其所，山东非<em class="r">汉</em>之有也。”“何谓中计？”“东取<em class="r">吴</em>，西取<em class="r">楚</em>，并<em class="r">韩</em>取<em class="r">魏</em>，据<em class="r">敖庾</em>之粟，塞<em class="r">成皋</em>之口，胜败之数未可知也。”“何谓下计？”“东取<em class="r">吴</em>，西取<em class="r">下蔡</em>，归重于<em class="r">越</em>，身归<em class="r">长沙</em>，陛下安枕而卧，<em class="r">汉</em>无事矣。”上曰：“是计将安出？”令尹对曰：“出下计。”上曰：“何谓废上中计而出下计？”令尹曰：“<em class="r">布</em>故<em class="r">丽山</em>之徒也，自致万乘之主，此皆为身，不顾后为百姓万世虑者也，故曰出下计。”上曰：“善。”封<em class="r">薛公</em>千户。乃立皇子<em class="r">长</em>为<em class="r">淮南王</em>。上遂发兵自将东击<em class="r">布</em>。</p>
<p><em class="r">布</em>之初反，谓其将曰：“上老矣，厌兵，必不能来。使诸将，诸将独患<em class="r">淮阴</em>、<em class="r">彭越</em>，今皆已死，馀不足畏也。”故遂反。果如<em class="r">薛公</em>筹之，东击<em class="r">荆</em>，<em class="r">荆王刘贾</em>走死<em class="r">富陵</em>。尽劫其兵，渡<em class="r">淮</em>击<em class="r">楚</em>。<em class="r">楚</em>发兵与战<em class="r">徐</em>、<em class="r">僮</em>间，为三军，欲以相救为奇。或说<em class="r">楚</em>将曰：“<em class="r">布</em>善用兵，民素畏之。且兵法，诸侯战其地为散地。今别为三，彼败吾一军，馀皆走，安能相救！”不听。<em class="r">布</em>果破其一军，其二军散走。</p>
<p>遂西，与上兵遇<em class="r">蕲</em>西<em class="r">会甀</em>。<em class="r">布</em>兵精甚，上乃壁<em class="r">庸城</em>，望<em class="r">布</em>军置阵如<em class="r">项籍</em>军，上恶之。与<em class="r">布</em>相望见，遥谓<em class="r">布</em>曰：“何苦而反？”<em class="r">布</em>曰：“欲为帝耳。”上怒骂之，遂大战。<em class="r">布</em>军败走，渡<em class="r">淮</em>，数止战，不利，与百馀人走<em class="r">江南</em>。<em class="r">布</em>故与<em class="r">番君</em>婚，以故<em class="r">长沙哀王</em>使人绐<em class="r">布</em>，伪与亡，诱走<em class="r">越</em>，故信而随之<em class="r">番阳</em>。<em class="r">番阳</em>人杀<em class="r">布兹乡</em>民田舍，遂灭<em class="r">黥布</em>。</p>
<p>立皇子<em class="r">长</em>为<em class="r">淮南王</em>，封<em class="r">贲赫</em>为<em class="r">期思侯</em>，诸将率多以功封者。</p>
<p><em class="r">太史公</em>曰：“<em class="r">英布</em>者，其先岂《春秋》所见<em class="r">楚</em>灭<em class="r">英</em>、<em class="r">六</em>，<em class="r">皋陶</em>之后哉？身被刑法，何其拔兴之暴也！<em class="r">项氏</em>之所坑杀人以千万数，而<em class="r">布</em>常为首虐。功冠诸侯，用此得王，亦不免于身为世大僇。祸之兴自爱姬殖，妒媢生患，竟以灭国！</p>
		</div>
	</div>
</main>

</body>
</html>
