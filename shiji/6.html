<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>{title}</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>{title}</h1>
		<div class="content">
			<hr />
<h2>layout: post
date:   2008-12-13 15:33:29
edit:   2013-03-19 20:09:12
title:  "秦始皇本纪第六"
category:   hope-for-the-future
slug:   hello-world</h2>
<p><em class="r">秦始皇帝</em> 者，<em class="r">秦庄襄王</em> 子也。<em class="r">庄襄王</em> 为<em class="r">秦</em> 质子于<em class="r">赵</em> ，见<em class="r">吕不韦</em> 姬，悦而取之，生<em class="r">始皇</em> 。以<em class="r">秦昭王</em> 四十八年正月生于<em class="r">邯郸</em> 。及生，名为<em class="r">政</em> ，姓<em class="r">赵氏</em> 。年十三岁，<em class="r">庄襄王</em> 死，<em class="r">政</em> 代立为<em class="r">秦王</em> 。当是之时，<em class="r">秦</em> 地已并<em class="r">巴</em> 、<em class="r">蜀</em> 、<em class="r">汉中</em> ，越<em class="r">宛</em> 有<em class="r">郢</em> ，置<em class="r">南郡</em> 矣；北收<em class="r">上郡</em> 以东，有<em class="r">河东</em> 、<em class="r">太原</em> 、<em class="r">上党郡</em> ；东至<em class="r">荥阳</em> ，灭二<em class="r">周</em> ，置<em class="r">三川郡</em> 。<em class="r">吕不韦</em> 为相，封十万户，号曰<em class="r">文信侯</em> 。招致宾客游士，欲以并天下。<em class="r">李斯</em> 为舍人。<em class="r">蒙骜</em> 、<em class="r">王齮 </em> 、<em class="r">麃公</em> 等为将军。王年少，初即位，委国事大臣。 </p>
<p><em class="r">晋阳</em> 反，元年，将军<em class="r">蒙骜</em> 击定之。二年，<em class="r">麃公</em> 将卒攻<em class="r">卷</em> ，斩首三万。三年，<em class="r">蒙骜</em> 攻<em class="r">韩</em> ，取十三城。<em class="r">王齮 </em> 死。十月，将军<em class="r">蒙骜</em> 攻<em class="r">魏氏</em> <em class="r">畼</em> 、<em class="r">有诡</em> 。岁大饥。四年，拔畼 、<em class="r">有诡</em> 。三月，军罢。<em class="r">秦</em> 质子归自<em class="r">赵</em> ，<em class="r">赵</em> 太子出归国。十月庚寅，蝗虫从东方来，蔽天。天下疫。百姓内粟千石，拜爵一级。五年，将军<em class="r">骜</em> 攻<em class="r">魏</em> ，定<em class="r">酸枣</em> 、<em class="r">燕</em> 、<em class="r">虚</em> 、<em class="r">长平</em> 、<em class="r">雍丘</em> 、<em class="r">山阳城</em> ，皆拔之，取二十城。初置<em class="r">东郡</em> 。冬雷。六年，<em class="r">韩</em> 、<em class="r">魏</em> 、<em class="r">赵</em> 、<em class="r">卫</em> 、<em class="r">楚</em> 共击<em class="r">秦</em> ，取<em class="r">寿陵</em> 。<em class="r">秦</em> 出兵，五国兵罢。拔<em class="r">卫</em> ，迫<em class="r">东郡</em> ，其君<em class="r">角</em> 率其支属徙居<em class="r">野王</em> ，阻其山以保<em class="r">魏</em> 之<em class="r">河内</em> 。七年，彗星先出东方，见北方，五月见西方。将军<em class="r">骜</em> 死。以攻<em class="r">龙</em> 、<em class="r">孤</em> 、<em class="r">庆都</em> ，还兵攻<em class="r">汲</em> 。彗星复见西方十六日。<em class="r">夏太后</em> 死。八年，王弟<em class="r">长安君成蟜</em> 将军击<em class="r">赵</em> ，反，死<em class="r">屯留</em> ，军吏皆斩死，迁其民于<em class="r">临洮</em> 。将军壁死，卒<em class="r">屯留</em> 、<em class="r">蒲</em> 鶮 反，戮其尸。<em class="r">河</em> 鱼大上，轻车重马东就食。 </p>
<p><em class="r">嫪毐</em> 封为<em class="r">长信侯</em> 。予之<em class="r">山阳</em> 地，令<em class="r">毐</em> 居之。宫室车马衣服苑囿驰猎恣<em class="r">毐</em> 。事无小大皆决于<em class="r">毐</em> 。又以<em class="r">河西太原郡</em> 更为<em class="r">毐国</em> 。九年，彗星见，或竟天。攻<em class="r">魏垣</em> 、<em class="r">蒲阳</em> 。四月，上宿<em class="r">雍</em> 。己酉，王冠，带剑。<em class="r">长信侯毐</em> 作乱而觉，矫王御玺及太后玺以发县卒及卫卒、官骑、<em class="r">戎翟</em> 君公、舍人，将欲攻<em class="r">蕲年宫</em> 为乱。王知之，令相国<em class="r">昌平君</em> 、<em class="r">昌文君</em> 发卒攻毐。战<em class="r">咸阳</em> ，斩首数百，皆拜爵，及宦者皆在战中，亦拜爵一级。<em class="r">毐</em> 等败走。即令国中：有生得<em class="r">毐</em> ，赐钱百万；杀之，五十万。尽得<em class="r">毐</em> 等。卫尉<em class="r">竭</em> 、内史<em class="r">肆</em> 、佐弋<em class="r">竭</em> 、中大夫令 <em class="r">齐</em> 等二十人皆枭首。车裂以徇，灭其宗。及其舍人，轻者为鬼薪。及夺爵迁<em class="r">蜀</em> 四千馀家，家<em class="r">房陵</em> 。是月寒冻，有死者。<em class="r">杨端和</em> 攻<em class="r">衍氏</em> 。彗星见西方，又见北方，从<em class="r">斗</em> 以南八十日。十年，相国<em class="r">吕不韦</em> 坐<em class="r">嫪毐</em> 免。<em class="r">桓齮 </em> 为将军。<em class="r">齐</em> 、<em class="r">赵</em> 来置酒。<em class="r">齐</em> 人<em class="r">茅焦</em> 说<em class="r">秦王</em> 曰：“<em class="r">秦</em> 方以天下为事，而大王有迁母太后之名，恐诸侯闻之，由此倍<em class="r">秦</em> 也。”<em class="r">秦王</em> 乃迎太后于<em class="r">雍</em> 而入<em class="r">咸阳</em> ，复居<em class="r">甘泉宫</em> 。 </p>
<p>大索，逐客。<em class="r">李斯</em> 上书说，乃止逐客令。<em class="r">李斯</em> 因说<em class="r">秦王</em> ，请先取<em class="r">韩</em> 以恐他国，于是使<em class="r">斯</em> 下<em class="r">韩</em> 。<em class="r">韩王</em> 患之，与<em class="r">韩非</em> 谋弱<em class="r">秦</em> 。<em class="r">大梁</em> 人<em class="r">尉缭</em> 来，说<em class="r">秦王</em> 曰：“以<em class="r">秦</em> 之强，诸侯譬如郡县之君，臣但恐诸侯合从，翕而出不意，此乃<em class="r">智伯</em> 、<em class="r">夫差</em> 、<em class="r">湣王</em> 之所以亡也。愿大王毋爱财物，赂其豪臣，以乱其谋，不过亡三十万金，则诸侯可尽。”<em class="r">秦王</em> 从其计，见<em class="r">尉缭</em> 亢礼，衣服食饮与<em class="r">缭</em> 同。<em class="r">缭</em> 曰：“<em class="r">秦王</em> 为人，蜂准，长目，挚鸟膺，豺声，少恩而虎狼心，居约易出人下，得志亦轻食人。我布衣，然见我常身自下我。诚使<em class="r">秦王</em> 得志于天下，天下皆为虏矣。不可与久游。”乃亡去。<em class="r">秦王</em> 觉，固止，以为<em class="r">秦</em> 国尉，卒用其计策。而<em class="r">李斯</em> 用事。</p>
<p>十一年，<em class="r">王翦</em> 、<em class="r">桓齮 </em> 、<em class="r">杨端和</em> 攻<em class="r">邺</em> ，取九城。<em class="r">王翦</em> 攻<em class="r">阏与</em> 、<em class="r">橑杨</em> ，皆并为一军。<em class="r">翦</em> 将十八日，军归斗食以下，什推二人从军。取<em class="r">邺安阳</em> ，<em class="r">桓齮 </em> 将。十二年，<em class="r">文信侯不韦</em> 死，窃葬。其舍人临者，<em class="r">晋</em> 人也逐出之；<em class="r">秦</em> 人六百石以上夺爵，迁；五百石以下不临，迁，勿夺爵。自今以来，操国事不道如<em class="r">嫪毐</em> 、<em class="r">不韦</em> 者籍其门，视此。秋，复<em class="r">嫪毐</em> 舍人迁<em class="r">蜀</em> 者。当是之时，天下大旱，六月至八月乃雨。</p>
<p>十三年，<em class="r">桓齮 </em> 攻<em class="r">赵平阳</em> ，杀<em class="r">赵</em> 将<em class="r">扈辄</em> ，斩首十万。王之<em class="r">河南</em> 。正月，彗星见东方。十月，<em class="r">桓齮 </em> 攻<em class="r">赵</em> 。十四年，攻<em class="r">赵</em> 军于<em class="r">平阳</em> ，取<em class="r">宜安</em> ，破之，杀其将军。<em class="r">桓齮 </em> 定<em class="r">平阳</em> 、<em class="r">武城</em> 。<em class="r">韩非</em> 使<em class="r">秦</em> ，<em class="r">秦</em> 用<em class="r">李斯</em> 谋，留<em class="r">非</em> ，<em class="r">非</em> 死<em class="r">云阳</em> 。<em class="r">韩王</em> 请为臣。</p>
<p>十五年，大兴兵，一军至<em class="r">邺</em> ，一军至<em class="r">太原</em> ，取<em class="r">狼孟</em> 。地动。十六年九月，发卒受地<em class="r">韩南阳</em> 假守<em class="r">腾</em> 。初令男子书年。<em class="r">魏</em> 献地于<em class="r">秦</em> 。<em class="r">秦</em> 置<em class="r">丽邑</em> 。十七年，内史<em class="r">腾</em> 攻<em class="r">韩</em> ，得<em class="r">韩王安</em> ，尽纳其地，以其地为郡，命曰<em class="r">颍川</em> 。地动。<em class="r">华阳太后</em> 卒。民大饥。</p>
<p>十八年，大兴兵攻<em class="r">赵</em> ，<em class="r">王翦</em> 将<em class="r">上地</em> ，下<em class="r">井陉</em> ，<em class="r">端和</em> 将<em class="r">河内</em> ，<em class="r">羌瘣</em> 伐<em class="r">赵</em> ，<em class="r">端和</em> 围<em class="r">邯郸城</em> 。十九年，<em class="r">王翦</em> 、<em class="r">羌瘣</em> 尽定取<em class="r">赵</em> 地<em class="r">东阳</em> ，得<em class="r">赵王</em> 。引兵欲攻<em class="r">燕</em> ，屯<em class="r">中山</em> 。<em class="r">秦王</em> 之<em class="r">邯郸</em> ，诸尝与王生<em class="r">赵</em> 时母家有仇怨，皆坑之。<em class="r">秦王</em> 还，从<em class="r">太原</em> 、<em class="r">上郡</em> 归。<em class="r">始皇帝</em> 母太后崩。<em class="r">赵公子嘉</em> 率其宗数百人之<em class="r">代</em> ，自立为<em class="r">代</em>  <em class="r">王</em> ，东与<em class="r">燕</em> 合兵，军<em class="r">上谷</em> 。大饥。</p>
<p>二十年，<em class="r">燕太子丹</em> 患<em class="r">秦</em> 兵至国，恐，使<em class="r">荆轲</em> 刺<em class="r">秦王</em> 。<em class="r">秦王</em> 觉之，体解<em class="r">轲</em> 以徇，而使<em class="r">王翦</em> 、<em class="r">辛胜</em> 攻<em class="r">燕</em> 。<em class="r">燕</em> 、<em class="r">代</em> 发兵击<em class="r">秦</em> 军，<em class="r">秦</em> 军破<em class="r">燕易水</em> 之西。二十一年，<em class="r">王贲</em> 攻<em class="r">荆</em> 。乃益发卒诣<em class="r">王翦</em> 军，遂破<em class="r">燕太子</em> 军，取<em class="r">燕蓟城</em> ，得<em class="r">太子丹</em> 之首。<em class="r">燕王</em> 东收<em class="r">辽东</em> 而王之。<em class="r">王翦</em> 谢病老归。<em class="r">新郑</em> 反。<em class="r">昌平君</em> 徙于<em class="r">郢</em> 。大雨雪，深二尺五寸。</p>
<p>二十二年，<em class="r">王贲</em> 攻<em class="r">魏</em> ，引<em class="r">河</em> 沟灌<em class="r">大梁</em> ，<em class="r">大梁</em> 城坏，其王请降，尽取其地。</p>
<p>二十三年，<em class="r">秦王</em> 复召<em class="r">王翦</em> ，强起之，使将击<em class="r">荆</em> 。取<em class="r">陈</em> 以南至<em class="r">平舆</em> ，虏<em class="r">荆王</em> 。<em class="r">秦王</em> 游至<em class="r">郢陈</em> 。<em class="r">荆</em> 将<em class="r">项燕</em> 立<em class="r">昌平君</em> 为<em class="r">荆王</em> ，反<em class="r">秦</em> 于<em class="r">淮</em> 南。二十四年，<em class="r">王翦</em> 、<em class="r">蒙武</em> 攻<em class="r">荆</em> ，破<em class="r">荆</em> 军，<em class="r">昌平君</em> 死，<em class="r">项燕</em> 遂自杀。</p>
<p>二十五年，大兴兵，使<em class="r">王贲</em> 将，攻<em class="r">燕辽东</em> ，得<em class="r">燕王喜</em> 。还攻<em class="r">代</em> ，虏<em class="r">代王嘉</em> 。<em class="r">王翦</em> 遂定<em class="r">荆江南</em> 地；降<em class="r">越君</em> ，置<em class="r">会稽郡</em> 。五月，天下大酺。</p>
<p>二十六年，<em class="r">齐王建</em> 与其相<em class="r">后胜</em> 发兵守其西界，不通<em class="r">秦</em> 。<em class="r">秦</em> 使将军<em class="r">王贲</em> 从<em class="r">燕</em> 南攻<em class="r">齐</em> ，得<em class="r">齐王建</em> 。</p>
<p><em class="r">秦</em> 初并天下，令丞相、御史曰：“异日<em class="r">韩王</em> 纳地效玺，请为藩臣，已而倍约，与<em class="r">赵</em> 、<em class="r">魏</em> 合从畔<em class="r">秦</em> ，故兴兵诛之，虏其王。寡人以为善，庶几息兵革。<em class="r">赵王</em> 使其相<em class="r">李牧</em> 来约盟，故归其质子。已而倍盟，反我<em class="r">太原</em> ，故兴兵诛之，得其王。<em class="r">赵公子嘉</em> 乃自立为<em class="r">代王</em> ，故举兵击灭之。<em class="r">魏王</em> 始约服入<em class="r">秦</em> ，已而与<em class="r">韩</em> 、<em class="r">赵</em> 谋袭<em class="r">秦</em> ，<em class="r">秦</em> 兵吏诛，遂破之。<em class="r">荆王</em> 献<em class="r">青阳</em> 以西，已而畔约，击我<em class="r">南郡</em> ，故发兵诛，得其王，遂定其<em class="r">荆</em> 地。<em class="r">燕王</em> 昏乱，其<em class="r">太子丹</em> 乃阴令<em class="r">荆轲</em> 为贼，兵吏诛，灭其国。<em class="r">齐王</em> 用<em class="r">后胜</em> 计，绝<em class="r">秦</em> 使，欲为乱，兵吏诛，虏其王，平<em class="r">齐</em> 地。寡人以眇眇之身，兴兵诛暴乱，赖宗庙之灵，六王咸伏其辜，天下大定。今名号不更，无以称成功，传后世。其议帝号。”丞相<em class="r">绾</em> 、御史大夫<em class="r">劫</em> 、廷尉<em class="r">斯</em> 等皆曰：“昔者<em class="r">五帝</em> 地方千里，其外侯服夷服，诸侯或朝或否，天子不能制。今陛下兴义兵，诛残贼，平定天下，海内为郡县，法令由一统，自上古以来未尝有，<em class="r">五帝</em> 所不及。臣等谨与博士议曰：‘古有<em class="r">天皇</em> ，有<em class="r">地皇</em> ，有<em class="r">泰皇</em> ，<em class="r">泰皇</em> 最贵。’臣等昧死上尊号，王为‘泰皇’。命为‘制’，令为‘诏’，天子自称曰‘朕’。”王曰：“去‘泰’，著‘皇’，采上古‘帝’位号，号曰‘皇帝’。他如议。”制曰：“可。”追尊<em class="r">庄襄王</em> 为太上皇。制曰：“朕闻太古有号毋谥，中古有号，死而以行为谥。如此，则子议父，臣议君也，甚无谓，朕弗取焉。自今已来，除谥法。朕为始皇帝。后世以计数，二世三世至于万世，传之无穷。” </p>
<p><em class="r">始皇</em> 推终始五德之传，以为<em class="r">周</em> 得火德，<em class="r">秦</em> 代<em class="r">周</em> 德，从所不胜。方今水 德之始，改年始，朝贺皆自十月朔。衣服旄旌节旗皆上黑。数以六为纪，符、法冠皆六寸，而舆六尺，六尺为步，乘六马。更名<em class="r">河</em> 曰<em class="r">德水</em> ，以为水德之始。刚毅戾深，事皆决于法，刻削毋仁恩和义，然后合五德之数。于是急法，久者不赦。 </p>
<p>丞相<em class="r">绾</em> 等言：“诸侯初破，<em class="r">燕</em> 、<em class="r">齐</em> 、<em class="r">荆</em> 地远，不为置王，毋以填之。请立诸子，唯上幸许。”<em class="r">始皇</em> 下其议于群臣，群臣皆以为便。廷尉<em class="r">李斯</em> 议曰：“<em class="r">周文武</em> 所封子弟同姓甚众，然后属疏远，相攻击如仇雠，诸侯更相诛伐，<em class="r">周</em> 天子弗能禁止。今海内赖陛下神灵一统，皆为郡县，诸子功臣以公赋税重赏赐之，甚足易制。天下无异意，则安宁之术也。置诸侯不便。”<em class="r">始皇</em> 曰：“天下共苦战斗不休，以有侯王。赖宗庙，天下初定，又复立国，是树兵也，而求其宁息，岂不难哉！廷尉议是。”</p>
<p>分天下以为三十六郡，郡置守、尉、监。更名民曰“黔首”。大酺。收天下兵，聚之<em class="r">咸阳</em> ，销以为钟鐻 ，金人十二，重各千石，置廷宫中。一法度衡石丈尺。车同轨。书同文字。地东至海暨<em class="r">朝鲜</em> ，西至<em class="r">临洮</em> 、<em class="r">羌中</em> ，南至北向户，北据<em class="r">河</em> 为塞，并<em class="r">阴山</em> 至<em class="r">辽东</em> 。徙天下豪富于<em class="r">咸阳</em> 十二万户。诸庙及<em class="r">章台</em> 、<em class="r">上林</em> 皆在<em class="r">渭</em> 南。<em class="r">秦</em> 每破诸侯，写放其宫室，作之<em class="r">咸阳</em> 北阪上，南临<em class="r">渭</em> ，自<em class="r">雍门</em> 以东至<em class="r">泾</em> 、<em class="r">渭</em> ，殿屋复道周阁相属。所得诸侯美人钟鼓，以充入之。</p>
<p>二十七年，<em class="r">始皇</em> 巡<em class="r">陇西</em> 、<em class="r">北地</em> ，出<em class="r">鸡头山</em> ，过<em class="r">回中</em> 。焉作<em class="r">信宫渭</em> 南，已更命<em class="r">信宫</em> 为<em class="r">极庙</em> ，象<em class="r">天极</em> 。自<em class="r">极庙</em> 道通<em class="r">郦山</em> ，作<em class="r">甘泉</em> 前殿。筑甬道，自<em class="r">咸阳</em> 属之。是岁，赐爵一级。治驰道。</p>
<p>二十八年，<em class="r">始皇</em> 东行郡县，上<em class="r">邹峄山</em> 。立石，与<em class="r">鲁</em> 诸儒生议，刻石颂<em class="r">秦</em> 德，议封禅望祭山川之事。乃遂上<em class="r">泰山</em> ，立石，封，祠祀。下，风雨暴至，休于树下，因封其树为五大夫。禅<em class="r">梁父</em> 。刻所立石，其辞曰：</p>
<p>皇帝临位，作制明法，臣下修饬。二十有六年，初并天下，罔不宾服。亲巡远方黎民，登兹<em class="r">泰山</em> ，周览东极。从臣思迹，本原事业，祗诵功德。治道运行，诸产得宜，皆有法式。大义休明，垂于后世，顺承勿革。皇帝躬圣，既平天下，不懈于治。夙兴夜寐，建设长利，专隆教诲。训经宣达，远近毕理，咸承圣志。贵贱分明，男女礼顺，慎遵职事。昭隔内外，靡不清净，施于后嗣。化及无穷，遵奉遗诏，永承重戒。 </p>
<p>于是乃并<em class="r">勃海</em> 以东，过<em class="r">黄</em> 、<em class="r">腄</em> ，穷<em class="r">成山</em> ，登<em class="r">之罘</em> ，立石颂<em class="r">秦</em> 德焉而去。 </p>
<p>南登<em class="r">琅邪</em> ，大乐之，留三月。乃徙黔首三万户<em class="r">琅邪台</em> 下，复十二岁。 作<em class="r">琅邪台</em> ，立石刻，颂<em class="r">秦</em> 德，明得意。曰：</p>
<p>维二十八年，皇帝作始。端平法度，万物之纪。以明人事，合同父子。圣智仁义，显白道理。东抚东土，以省卒士。事已大毕，乃临于海。皇帝之功，勤劳本事。上农除末，黔首是富。普天之下，抟心揖志。器械一量，同书文字。日月所照，舟舆所载。皆终其命，莫不得意。应时动事，是维皇帝。匡饬异俗，陵水经地。忧恤黔首，朝夕不懈。除疑定法，咸知所辟。方伯分职，诸治经易。举错必当，莫不如画。皇帝之明，临察四方。尊卑贵贱，不逾次行。奸邪不容，皆务贞良。细大尽力，莫敢怠荒。远迩辟隐，专务肃庄。端直敦忠，事业有常。皇帝之德，存定四极。诛乱除害，兴利致福。节事以时，诸产繁殖。黔首安宁，不用兵革。六亲相保，终无寇贼。欢欣奉教，尽知法式。六合之内，皇帝之土。西涉<em class="r">流沙</em> ，南尽北户。东有<em class="r">东海</em> ，北过<em class="r">大夏</em> 。人迹所至，无不臣者。功盖<em class="r">五帝</em> ，泽及牛马。莫不受德，各安其宇。 </p>
<p>维<em class="r">秦王</em> 兼有天下，立名为皇帝，乃抚东土，至于<em class="r">琅邪</em> 。列侯<em class="r">武城侯王离</em> 、列侯<em class="r">通武侯王贲</em> 、伦侯<em class="r">建成侯赵亥</em> 、伦侯<em class="r">昌武侯成</em> 、伦侯<em class="r">武信侯冯毋择</em> 、丞相<em class="r">隗林</em> 、丞相<em class="r">王绾</em> 、卿<em class="r">李斯</em> 、卿<em class="r">王戊</em> 、五大夫<em class="r">赵婴</em> 、五大夫<em class="r">杨樛</em> 从，与议于海上。曰：“古之帝者，地不过千里，诸侯各守其封域，或朝或否，相侵暴乱，残伐不止，犹刻金石，以自为纪。古之<em class="r">五帝三王</em> ，知教不同，法度不明，假威鬼神，以欺远方，实不称名，故不久长。其身未殁，诸侯倍叛，法令不行。今皇帝并一海内，以为郡县，天下和平。昭明宗庙，体道行德，尊号大成。群臣相与诵皇帝功德，刻于金石，以为表经。” </p>
<p>既已，<em class="r">齐</em> 人<em class="r">徐巿</em> 等上书，言海中有三神山，名曰<em class="r">蓬莱</em> 、<em class="r">方丈</em> 、<em class="r">瀛洲</em> ，仙人居之。请得斋戒，与童男女求之。于是遣<em class="r">徐巿</em> 发童男女数千人，入海求仙人。</p>
<p><em class="r">始皇</em> 还，过<em class="r">彭城</em> ，斋戒祷祠，欲出<em class="r">周</em> 鼎<em class="r">泗水</em> 。使千人没水求之，弗得。乃西南渡<em class="r">淮水</em> ，之<em class="r">衡山</em> 、<em class="r">南郡</em> 。浮<em class="r">江</em> ，至<em class="r">湘山</em> 祠。逢大风，几不得渡。上问博士曰：“<em class="r">湘君</em> 何神？”博士对曰：“闻之，<em class="r">尧</em> 女，<em class="r">舜</em> 之妻，而葬此。”于是<em class="r">始皇</em> 大怒，使刑徒三千人皆伐<em class="r">湘山</em> 树，赭其山。上自<em class="r">南郡</em> 由<em class="r">武关</em> 归。 </p>
<p>二十九年，<em class="r">始皇</em> 东游。至<em class="r">阳武博狼沙</em> 中，为盗所惊。求弗得，乃令天下大索十日。</p>
<p>登<em class="r">之罘</em> ，刻石。其辞曰：</p>
<p>维二十九年，时在中春，阳和方起。皇帝东游，巡登<em class="r">之罘</em> ，临照于海。从臣嘉观，原念休烈，追诵本始。大圣作治，建定法度，显箸纲纪。外教诸侯，光施文惠，明以义理。六国回辟，贪戾无厌，虐杀不已。皇帝哀众，遂发讨师，奋扬武德。义诛信行，威燀 旁达，莫不宾服。烹灭强暴，振救黔首，周定四极。普施明法，经纬天下，永为仪则。大矣哉！宇县之中，承顺圣意。群臣诵功，请刻于石，表垂于常式。 </p>
<p>其东观曰：</p>
<p>维二十九年，皇帝春游，览省远方。逮于海隅，遂登<em class="r">之罘</em> ，昭临朝阳。观望广丽，从臣咸念，原道至明。圣法初兴，清理疆内，外诛暴强。武威旁畅，振动四极，禽灭六王。阐并天下，甾害绝息，永偃戎兵。皇帝明德，经理宇内，视听不怠。作立大义，昭设备器，咸有章旗。职臣遵分，各知所行，事无嫌疑。黔首改化，远迩同度，临古绝尤。常职既定，后嗣循业，长承圣治。群臣嘉德，祗诵圣烈，请刻<em class="r">之罘</em> 。 </p>
<p>旋，遂之<em class="r">琅邪</em> ，道<em class="r">上党</em> 入。</p>
<p>三十年，无事。</p>
<p>三十一年十二月，更名腊曰“嘉平”。赐黔首里六石米，二羊。<em class="r">始皇</em> 为微行<em class="r">咸阳</em> ，与武士四人俱，夜出逢盗<em class="r">兰池</em> ，见窘，武士击杀盗，<em class="r">关中</em> 大索二十日。米石千六百。</p>
<p>三十二年，<em class="r">始皇</em> 之<em class="r">碣石</em> ，使<em class="r">燕</em> 人<em class="r">卢生</em> 求<em class="r">羡门</em> 、<em class="r">高誓</em> 。刻<em class="r">碣石</em> 门。坏城郭，决通堤防。其辞曰：</p>
<p>遂兴师旅，诛戮无道，为逆灭息。武殄暴逆，文复无罪，庶心咸服。惠论功劳，赏及牛马，恩肥土域。皇帝奋威，德并诸侯，初一泰平。堕坏城郭，决通川防，夷去险阻。地势既定，黎庶无繇，天下咸抚。男乐其畴，女修其业，事各有序。惠被诸产，久并来田，莫不安所。群臣诵烈，请刻此石，垂著仪矩。 </p>
<p>因使<em class="r">韩终</em> 、<em class="r">侯公</em> 、<em class="r">石生</em> 求仙人不死之药。<em class="r">始皇</em> 巡北边，从<em class="r">上郡</em> 入。<em class="r">燕</em> 人<em class="r">卢生</em> 使入海还，以鬼神事，因奏录图书，曰“亡<em class="r">秦</em> 者<em class="r">胡</em> 也”。<em class="r">始皇</em> 乃使将军<em class="r">蒙恬</em> 发兵三十万人北击<em class="r">胡</em> ，略取<em class="r">河南</em> 地。</p>
<p>三十三年，发诸尝逋亡人、赘婿、贾人略取<em class="r">陆梁</em> 地，为<em class="r">桂林</em> 、<em class="r">象郡</em> 、<em class="r">南海</em> ，以適遣戍。西北斥逐<em class="r">匈奴</em> 。自<em class="r">榆中</em> 并河以东，属之<em class="r">阴山</em> ，以为四十四县，城<em class="r">河</em> 上为塞。又使<em class="r">蒙恬</em> 渡<em class="r">河</em> 取<em class="r">高阙</em> 、<em class="r">阳山</em> 、<em class="r">北假</em> 中，筑亭障以逐<em class="r">戎</em> 人。 徙谪，实之初县。禁不得祠。明星出西方。三十四年，適治狱吏不直者，筑<em class="r">长城</em> 及<em class="r">南越</em> 地。</p>
<p><em class="r">始皇</em> 置酒<em class="r">咸阳宫</em> ，博士七十人前为寿。仆射<em class="r">周青臣</em> 进颂曰：“他时<em class="r">秦</em> 地不过千里，赖陛下神灵明圣，平定海内，放逐蛮夷，日月所照，莫不宾服。以诸侯为郡县，人人自安乐，无战争之患，传之万世。自上古不及陛下威德。”<em class="r">始皇</em> 悦。博士<em class="r">齐</em> 人<em class="r">淳于越</em> 进曰：“臣闻<em class="r">殷周</em> 之王千馀岁，封子弟功臣，自为枝辅。今陛下有海内，而子弟为匹夫，卒有<em class="r">田常</em> 、六卿之臣，无辅拂，何以相救哉？事不师古而能长久者，非所闻也。今<em class="r">青臣</em> 又面谀以重陛下之过，非忠臣。”<em class="r">始皇</em> 下其议。丞相<em class="r">李斯</em> 曰：“<em class="r">五帝</em> 不相复，<em class="r">三代</em> 不相袭，各以治，非其相反，时变异也。今陛下创大业，建万世之功，固非愚儒所知。且<em class="r">越</em> 言乃<em class="r">三代</em> 之事，何足法也？异时诸侯并争，厚招游学。今天下已定，法令出一，百姓当家则力农工，士则学习法令辟禁。今诸生不师今而学古，以非当世，惑乱黔首。丞相臣<em class="r">斯</em> 昧死言：古者天下散乱，莫之能一，是以诸侯并作，语皆道古以害今，饰虚言以乱实，人善其所私学，以非上之所建立。今皇帝并有天下，别黑白而定一尊。私学而相与非法教，人闻令下，则各以其学议之，入则心非，出则巷议，夸主以为名，异取以为高，率群下以造谤。如此弗禁，则主势降乎上，党与成乎下。禁之便。臣请史官非<em class="r">秦</em> 记皆烧之。非博士官所职，天下敢有藏诗 、书 、百家语者，悉诣守、尉杂烧之。有敢偶语诗书 者弃市。以古非今者族。吏见知不举者与同罪。令下三十日不烧，黥为城旦。所不去者，医药卜筮种树之书。若欲有学法令，以吏为师。”制曰：“可。” </p>
<p>三十五年，除道，道<em class="r">九原</em> 抵<em class="r">云阳</em> ，堑山堙谷，直通之。于是<em class="r">始皇</em> 以为<em class="r">咸阳</em> 人多，先王之宫廷小，吾闻<em class="r">周文王</em> 都<em class="r">丰</em> ，<em class="r">武王</em> 都<em class="r">镐</em> ，<em class="r">丰镐</em> 之间，帝王之都也。乃营作朝宫<em class="r">渭</em> 南<em class="r">上林苑</em> 中。先作前殿<em class="r">阿房</em> ，东西五百步，南北五十丈，上可以坐万人，下可以建五丈旗。周驰为阁道，自殿下直抵<em class="r">南山</em> 。表<em class="r">南山</em> 之颠以为阙。为复道，自<em class="r">阿房</em> 渡<em class="r">渭</em> ，属之<em class="r">咸阳</em> ，以象<em class="r">天极阁道</em> 绝<em class="r">汉</em> 抵<em class="r">营室</em> 也。<em class="r">阿房宫</em> 未成；成，欲更择令名名之。作宫阿房，故天下谓之<em class="r">阿房宫</em> 。隐宫徒刑者七十馀万人，乃分作<em class="r">阿房宫</em> ，或作<em class="r">丽山</em> 。发<em class="r">北山</em> 石椁，乃写<em class="r">蜀</em> 、<em class="r">荆</em> 地材皆至。<em class="r">关中</em> 计宫三百，关外四百馀。于是立石<em class="r">东海</em> 上<em class="r">朐</em> 界中，以为<em class="r">秦</em> 东门。因徙三万家<em class="r">丽邑</em> ，五万家<em class="r">云阳</em> ，皆复不事十岁。</p>
<p><em class="r">卢生</em> 说<em class="r">始皇</em> 曰：“臣等求芝奇药仙者常弗遇，类物有害之者。方中，人主时为微行以辟恶鬼，恶鬼辟，真人至。人主所居而人臣知之，则害于神。真人者，入水不濡，入火不爇，陵云气，与天地久长。今上治天下，未能恬 倓。愿上所居宫毋令人知，然后不死之药殆可得也。”于是<em class="r">始皇</em> 曰：“吾慕真人，自谓‘真人’，不称‘朕’。”乃令<em class="r">咸阳</em> 之旁二百里内宫观二百七十复道甬道相连，帷帐钟鼓美人充之，各案署不移徙。行所幸，有言其处者，罪死。<em class="r">始皇帝</em> 幸<em class="r">梁山宫</em> ，从山上见丞相车骑众，弗善也。中人或告丞相，丞相后损车骑。<em class="r">始皇</em> 怒曰：“此中人泄吾语。”案问莫服。当是时，诏捕诸时在旁者，皆杀之。自是后莫知行之所在。听事，群臣受决事，悉于<em class="r">咸阳宫</em> 。 </p>
<p><em class="r">侯生</em> 、<em class="r">卢生</em> 相与谋曰：“<em class="r">始皇</em> 为人，天性刚戾自用，起诸侯，并天下，意得欲从，以为自古莫及己。专任狱吏，狱吏得亲幸。博士虽七十人，特备员弗用。丞相诸大臣皆受成事，倚辨于上。上乐以刑杀为威，天下畏罪持禄，莫敢尽忠。上不闻过而日骄，下慑伏谩欺以取容。<em class="r">秦</em> 法，不得兼方，不验，辄死。然候星气者至三百人，皆良士，畏忌讳谀，不敢端言其过。天下之事无小大皆决于上，上至以衡石量书，日夜有呈，不中呈不得休息。贪于权势至如此，未可为求仙药。”于是乃亡去。<em class="r">始皇</em> 闻亡，乃大怒曰：“吾前收天下书不中用者尽去之。悉召文学方术士甚众，欲以兴太平，方士欲练以求奇药。今闻<em class="r">韩众</em> 去不报，<em class="r">徐巿</em> 等费以巨万计，终不得药，徒奸利相告日闻。<em class="r">卢生</em> 等吾尊赐之甚厚，今乃诽谤我，以重吾不德也。诸生在<em class="r">咸阳</em> 者，吾使人廉问，或为妖言以乱黔首。”于是使御史悉案问诸生，诸生传相告引，乃自除。犯禁者四百六十馀人，皆坑之<em class="r">咸阳</em> ，使天下知之，以惩后。益发谪徙边。<em class="r">始皇</em> 长子<em class="r">扶苏</em> 谏曰：“天下初定，远方黔首未集，诸生皆诵法<em class="r">孔子</em> ，今上皆重法绳之，臣恐天下不安。唯上察之。”<em class="r">始皇</em> 怒，使<em class="r">扶苏</em> 北监<em class="r">蒙恬</em> 于<em class="r">上郡</em> 。 </p>
<p>三十六年，<em class="r">荧惑</em> 守<em class="r">心</em> 。有坠星下<em class="r">东郡</em> ，至地为石，黔首或刻其石曰“<em class="r">始皇帝</em> 死而地分”。<em class="r">始皇</em> 闻之，遣御史逐问，莫服，尽取石旁居人诛之，因燔销其石。<em class="r">始皇</em> 不乐，使博士为仙真人诗 ，及行所游天下，传令乐人歌弦之。秋，使者从<em class="r">关东</em> 夜过<em class="r">华阴平舒</em> 道，有人持璧遮使者曰：“为吾遗<em class="r">滈池君</em> 。”因言曰：“今年祖龙死。”使者问其故，因忽不见，置其璧去。使者奉璧具以闻。<em class="r">始皇</em> 默然良久，曰：“山鬼固不过知一岁事也。”退言曰：“祖龙者，人之先也。”使御府视璧，乃二十八年行渡<em class="r">江</em> 所沉璧也。于是<em class="r">始皇</em> 卜之，卦得游徙吉。迁<em class="r">北河榆中</em> 三万家。拜爵一级。</p>
<p>三十七年十月癸丑，<em class="r">始皇</em> 出游。左丞相<em class="r">斯</em> 从，右丞相<em class="r">去疾</em> 守。少子<em class="r">胡亥</em> 爱慕请从，上许之。十一月，行至<em class="r">云梦</em> ，望祀<em class="r">虞舜</em> 于<em class="r">九疑山</em> 。浮<em class="r">江</em> 下，观籍柯，渡海渚。过<em class="r">丹阳</em> ，至<em class="r">钱唐</em> 。临<em class="r">浙江</em> ，水波恶，乃西百二十里从狭中渡。上<em class="r">会稽</em> ，祭<em class="r">大禹</em> ，望于<em class="r">南海</em> ，而立石刻颂<em class="r">秦</em> 德，其文曰：</p>
<p>皇帝休烈，平一宇内，德惠修长。三十有七年，亲巡天下，周览远方。遂登<em class="r">会稽</em> ，宣省习俗，黔首斋庄。群臣诵功，本原事迹，追首高明。<em class="r">秦</em> 圣临国，始定刑名，显陈旧章。初平法式，审别职任，以立恒常。六王专倍，贪戾慠猛，率众自强。暴虐恣行，负力而骄，数动甲兵。阴通间使，以事合从，行为辟方。内饰诈谋，外来侵边，遂起祸殃。义威诛之，殄熄暴悖，乱贼灭亡。圣德广密，六合之中，被泽无疆。皇帝并宇，兼听万事，远近毕清。运理群物，考验事实，各载其名。贵贱并通，善否陈前，靡有隐情。饰省宣义，有子而嫁，倍死不贞。防隔内外，禁止淫泆，男女絜诚。夫为寄豭，杀之无罪，男秉义程。妻为逃嫁，子不得母，咸化廉清。大治濯俗，天下承风，蒙被休经。皆遵度轨，和安敦勉，莫不顺令。黔首修絜，人乐同则，嘉保太平。后敬奉法，常治无极，舆舟不倾。从臣诵烈，请刻此石，光垂休铭。 </p>
<p>还过<em class="r">吴</em> ，从<em class="r">江乘</em> 渡。并海上，北至<em class="r">琅邪</em> 。方士<em class="r">徐巿</em> 等入海求神药，数岁不得，费多，恐谴，乃诈曰：“<em class="r">蓬莱</em> 药可得，然常为大鲛鱼所苦，故不得至，愿请善射与俱，见则以连弩射之。”<em class="r">始皇</em> 梦与海神战，如人状。问占梦，博士曰：“水神不可见，以大鱼蛟龙为候。今上祷祠备谨，而有此恶神，当除去，而善神可致。”乃令入海者赍捕巨鱼具，而自以连弩候大鱼出射之。自<em class="r">琅邪</em> 北至<em class="r">荣成山</em> ，弗见。至<em class="r">之罘</em> ，见巨鱼，射杀一鱼。遂并海西。</p>
<p>至<em class="r">平原津</em> 而病。<em class="r">始皇</em> 恶言死，群臣莫敢言死事。上病益甚，乃为玺书赐<em class="r">公子扶苏</em> 曰：“与丧会<em class="r">咸阳</em> 而葬。”书已封，在中车府令<em class="r">赵高</em> 行符玺事所，未授使者。七月丙寅，<em class="r">始皇</em> 崩于<em class="r">沙丘平台</em> 。丞相<em class="r">斯</em> 为上崩在外，恐诸公子及天下有变，乃秘之，不发丧。棺载辒凉车中，故幸宦者参乘，所至上食。百官奏事如故，宦者辄从辊凉车中可其奏事。独子<em class="r">胡亥</em> 、<em class="r">赵高</em> 及所幸宦者五六人知上死。<em class="r">赵高</em> 故尝教<em class="r">胡亥</em> 书及狱律令法事，<em class="r">胡亥</em> 私幸之。<em class="r">高</em> 乃与<em class="r">公子胡亥</em> 、丞相<em class="r">斯</em> 阴谋破去<em class="r">始皇</em> 所封书赐<em class="r">公子扶苏</em> 者，而更诈为丞相<em class="r">斯</em> 受<em class="r">始皇</em> 遗诏<em class="r">沙丘</em> ，立子<em class="r">胡亥</em> 为太子。更为书赐<em class="r">公子扶苏</em> 、<em class="r">蒙恬</em> ，数以罪，赐死。语具在李斯传 中。行，遂从<em class="r">井陉</em> 抵<em class="r">九原</em> 。会暑，上辒车臭，乃诏从官令车载一石鲍鱼，以乱其臭。</p>
<p>行从直道至<em class="r">咸阳</em> ，发丧。<em class="r">太子胡亥</em> 袭位，为<em class="r">二世皇帝</em> 。九月，葬<em class="r">始皇郦山</em> 。<em class="r">始皇</em> 初即位，穿治<em class="r">郦山</em> ，及并天下，天下徒送诣七十馀万人，穿三泉，下铜而致椁，宫观百官奇器珍怪徙臧满之。令匠作机弩矢，有所穿近者辄射之。以水银为百川江河大海，机相灌输，上具天文，下具地理。以 人鱼膏为烛，度不灭者久之。<em class="r">二世</em> 曰：“先帝后宫非有子者，出焉不宜。”皆令从死，死者甚众。葬既已下，或言工匠为机，臧皆知之，臧重即泄。大事毕，已臧，闭中羡，下外羡门，尽闭工匠臧者，无复出者。树草木以象山。</p>
<p><em class="r">二世皇帝</em> 元年，年二十一。<em class="r">赵高</em> 为郎中令，任用事。<em class="r">二世</em> 下诏，增<em class="r">始皇</em> 寝庙牺牲及山川百祀之礼。令群臣议尊<em class="r">始皇庙</em> 。群臣皆顿首言曰：“古者天子七庙，诸侯五，大夫三，虽万世世不轶毁。今<em class="r">始皇</em> 为极庙，四海之内皆献贡职，增牺牲，礼咸备，毋以加。先王庙或在<em class="r">西雍</em> ，或在<em class="r">咸阳</em> 。天子仪当独奉酌祠<em class="r">始皇庙</em> 。自<em class="r">襄公</em> 已下轶毁。所置凡七庙。群臣以礼进祠，以尊<em class="r">始皇庙</em> 为帝者祖庙。皇帝复自称‘朕’。” </p>
<p><em class="r">二世</em> 与<em class="r">赵高</em> 谋曰：“朕年少，初即位，黔首未集附。先帝巡行郡县，以示强，威服海内。今晏然不巡行，即见弱，毋以臣畜天下。”春，<em class="r">二世</em> 东行郡县，<em class="r">李斯</em> 从。到<em class="r">碣石</em> ，并海，南至<em class="r">会稽</em> ，而尽刻<em class="r">始皇</em> 所立刻石，石旁著大臣从者名，以章先帝成功盛德焉： </p>
<p>皇帝曰：“金石刻尽<em class="r">始皇帝</em> 所为也。今袭号而金石刻辞不称<em class="r">始皇帝</em> ，其于久远也如后嗣为之者，不称成功盛德。”丞相臣<em class="r">斯</em> 、臣<em class="r">去疾</em> 、御史大夫臣<em class="r">德</em> 昧死言：“臣请具刻诏书刻石，因明白矣。臣昧死请。”制曰：“可。” </p>
<p>遂至<em class="r">辽东</em> 而还。</p>
<p>于是<em class="r">二世</em> 乃遵用<em class="r">赵高</em> ，申法令。乃阴与<em class="r">赵高</em> 谋曰：“大臣不服，官吏尚强，及诸公子必与我争，为之奈何？”<em class="r">高</em> 曰：“臣固愿言而未敢也。先帝之大臣，皆天下累世名贵人也，积功劳世以相传久矣。今<em class="r">高</em> 素小贱，陛下幸称举，令在上位，管中事。大臣鞅鞅，特以貌从臣，其心实不服。今上出，不因此时案郡县守尉有罪者诛之，上以振威天下，下以除去上生平所不可者。今时不师文而决于武力，愿陛下遂从时毋疑，即群臣不及谋。明主收举馀民，贱者贵之，贫者富之，远者近之，则上下集而国安矣。”<em class="r">二世</em> 曰：“善。”乃行诛大臣及诸公子，以罪过连逮少近官三郎，无得立者，而六公子戮死于<em class="r">杜</em> 。<em class="r">公子将闾</em> 昆弟三人囚于内宫，议其罪独后。<em class="r">二世</em> 使使令<em class="r">将闾</em> 曰：“公子不臣，罪当死，吏致法焉。”<em class="r">将闾</em> 曰：“阙廷之礼，吾未尝敢不从宾赞也；廊庙之位，吾未尝敢失节也；受命应对，吾未尝敢失辞也。何谓不臣？愿闻罪而死。”使者曰：“臣不得与谋，奉书从事。”<em class="r">将闾</em> 乃仰天大呼天者三，曰：“天乎！吾无罪！”昆弟三人皆流涕拔剑自杀。宗室振恐。群臣谏者以为诽谤，大吏持禄取容，黔首振恐。</p>
<p>四月，<em class="r">二世</em> 还至<em class="r">咸阳</em> ，曰：“先帝为<em class="r">咸阳</em> 朝廷小，故营<em class="r">阿房宫</em> 。为室堂 未就，会上崩，罢其作者，复土<em class="r">郦山</em> 。<em class="r">郦山</em> 事大毕，今释<em class="r">阿房宫</em> 弗就，则是章先帝举事过也。”复作<em class="r">阿房宫</em> 。外抚四夷，如<em class="r">始皇</em> 计。尽征其材士五万人为屯卫<em class="r">咸阳</em> ，令教射狗马禽兽。当食者多，度不足，下调郡县转输菽粟刍藁，皆令自赍粮食，<em class="r">咸阳</em> 三百里内不得食其谷。用法益刻深。</p>
<p>七月，戍卒<em class="r">陈胜</em> 等反故<em class="r">荆</em> 地，为“张楚”。<em class="r">胜</em> 自立为<em class="r">楚王</em> ，居<em class="r">陈</em> ，遣诸将徇地。<em class="r">山东</em> 郡县少年苦<em class="r">秦</em> 吏，皆杀其守尉令丞反，以应<em class="r">陈涉</em> ，相立为侯王，合从西乡，名为伐<em class="r">秦</em> ，不可胜数也。谒者使东方来，以反者闻<em class="r">二世</em> 。<em class="r">二世</em> 怒，下吏。后使者至，上问，对曰：“群盗，郡守尉方逐捕，今尽得，不足忧。”上悦。<em class="r">武臣</em> 自立为<em class="r">赵王</em> ，<em class="r">魏咎</em> 为<em class="r">魏王</em> ，<em class="r">田儋</em> 为<em class="r">齐王</em> 。<em class="r">沛公</em> 起<em class="r">沛</em> 。<em class="r">项梁</em> 举兵<em class="r">会稽郡</em> 。</p>
<p>二年冬，<em class="r">陈涉</em> 所遣<em class="r">周章</em> 等将西至<em class="r">戏</em> ，兵数十万。<em class="r">二世</em> 大惊，与群臣谋曰：“奈何？”少府<em class="r">章邯</em> 曰：“盗已至，众强，今发近县不及矣。<em class="r">郦山</em> 徒多，请赦之，授兵以击之。”<em class="r">二世</em> 乃大赦天下，使<em class="r">章邯</em> 将，击破<em class="r">周章</em> 军而走，遂杀<em class="r">章曹阳</em> 。<em class="r">二世</em> 益遣长史<em class="r">司马欣</em> 、<em class="r">董翳</em> 佐<em class="r">章邯</em> 击盗，杀<em class="r">陈胜城父</em> ，破<em class="r">项梁定陶</em> ，灭<em class="r">魏咎临济</em> 。<em class="r">楚</em> 地盗名将已死，<em class="r">章邯</em> 乃北渡<em class="r">河</em> ，击<em class="r">赵王歇</em> 等于<em class="r">钜鹿</em> 。</p>
<p><em class="r">赵高</em> 说<em class="r">二世</em> 曰：“先帝临制天下久，故群臣不敢为非，进邪说。今陛下富于春秋，初即位，奈何与公卿廷决事？事即有误，示群臣短也。天子称朕，固不闻声。”于是<em class="r">二世</em> 常居禁中，与<em class="r">高</em> 决诸事。其后公卿希得朝见，盗贼益多，而<em class="r">关中</em> 卒发东击盗者毋已。右丞相<em class="r">去疾</em> 、左丞相<em class="r">斯</em> 、将军<em class="r">冯劫</em> 进谏曰：“<em class="r">关东</em> 群盗并起，<em class="r">秦</em> 发兵诛击，所杀亡甚众，然犹不止。盗多，皆以戍漕转作事苦，赋税大也。请且止<em class="r">阿房宫</em> 作者，减省四边戍转。”<em class="r">二世</em> 曰：“吾闻之<em class="r">韩子</em> 曰：‘<em class="r">尧舜</em> 采椽不刮，茅茨不翦，饭土塯，啜土形，虽监门之养，不觳于此。<em class="r">禹</em> 凿<em class="r">龙门</em> ，通<em class="r">大夏</em> ，决<em class="r">河</em> 亭水，放之海，身自持筑臿，胫毋毛，臣虏之劳不烈于此矣。’凡所为贵有天下者，得肆意极欲，主重明法，下不敢为非，以制御海内矣。夫<em class="r">虞</em> 、<em class="r">夏</em> 之主，贵为天子，亲处穷苦之实，以徇百姓，尚何于法？朕尊万乘，毋其实，吾欲造千乘之驾，万乘之属，充吾号名。且先帝起诸侯，兼天下，天下已定，外攘四夷以安边竟，作宫室以章得意，而君观先帝功业有绪。今朕即位二年之间，群盗并起，君不能禁，又欲罢先帝之所为，是上毋以报先帝，次不为朕尽忠力，何以在位？”下<em class="r">去疾</em> 、<em class="r">斯</em> 、<em class="r">劫</em> 吏，案责他罪。<em class="r">去疾</em> 、<em class="r">劫</em> 曰：“将相不辱。”自杀。<em class="r">斯</em> 卒囚，就五刑。 </p>
<p>三年，<em class="r">章邯</em> 等将其卒围<em class="r">钜鹿</em> ，<em class="r">楚</em> 上将军<em class="r">项羽</em> 将<em class="r">楚</em> 卒往救<em class="r">钜鹿</em> 。冬，<em class="r">赵高</em> 为丞相，竟案<em class="r">李斯</em> 杀之。夏，<em class="r">章邯</em> 等战数却，<em class="r">二世</em> 使人让<em class="r">邯</em> ，<em class="r">邯</em> 恐，使长史<em class="r">欣</em> 请事。<em class="r">赵高</em> 弗见，又弗信。<em class="r">欣</em> 恐，亡去，<em class="r">高</em> 使人捕追不及。<em class="r">欣</em> 见<em class="r">邯</em> 曰： “<em class="r">赵高</em> 用事于中，将军有功亦诛，无功亦诛。”<em class="r">项羽</em> 急击<em class="r">秦</em> 军，虏<em class="r">王离</em> ，<em class="r">邯</em> 等遂以兵降诸侯。八月己亥，<em class="r">赵高</em> 欲为乱，恐群臣不听，乃先设验，持鹿献于<em class="r">二世</em> ，曰：“马也。”<em class="r">二世</em> 笑曰：“丞相误邪？谓鹿为马。”问左右，左右或默，或言马以阿顺<em class="r">赵高</em> 。或言鹿，<em class="r">高</em> 因阴中诸言鹿者以法。后群臣皆畏<em class="r">高</em> 。</p>
<p><em class="r">高</em> 前数言“<em class="r">关东</em> 盗毋能为也”，及<em class="r">项羽</em> 虏<em class="r">秦</em> 将<em class="r">王离</em> 等<em class="r">钜鹿</em> 下而前，<em class="r">章邯</em> 等军数却，上书请益助，<em class="r">燕</em> 、<em class="r">赵</em> 、<em class="r">齐</em> 、<em class="r">楚</em> 、<em class="r">韩</em> 、<em class="r">魏</em> 皆立为王，自关以东，大氐尽畔<em class="r">秦</em> 吏应诸侯，诸侯咸率其众西向。<em class="r">沛公</em> 将数万人已屠<em class="r">武关</em> ，使人私于<em class="r">高</em> ，<em class="r">高</em> 恐<em class="r">二世</em> 怒，诛及其身，乃谢病不朝见。<em class="r">二世</em> 梦白虎啮其左骖马，杀之，心不乐，怪问占梦。卜曰：“<em class="r">泾水</em> 为祟。”<em class="r">二世</em> 乃斋于<em class="r">望夷宫</em> ，欲祠<em class="r">泾</em> ，沉四白马。使使责让<em class="r">高</em> 以盗贼事。<em class="r">高</em> 惧，乃阴与其婿<em class="r">咸阳</em> 令<em class="r">阎乐</em> 、其弟<em class="r">赵成</em> 谋曰：“上不听谏，今事急，欲归祸于吾宗。吾欲易置上，更立<em class="r">公子婴</em> 。<em class="r">子婴</em> 仁俭，百姓皆载其言。”使郎中令为内应，诈为有大贼，令<em class="r">乐</em> 召吏发卒，追劫<em class="r">乐</em> 母置<em class="r">高</em> 舍。遣<em class="r">乐</em> 将吏卒千馀人至<em class="r">望夷宫</em> 殿门，缚卫令仆射，曰：“贼入此，何不止？”卫令曰：“周庐设卒甚谨，安得贼敢入宫？”<em class="r">乐</em> 遂斩卫令，直将吏入，行射，郎宦者大惊，或走或格，格者辄死，死者数十人。郎中令与<em class="r">乐</em> 俱入，射上幄坐帏。<em class="r">二世</em> 怒，召左右，左右皆惶扰不斗。旁有宦者一人，侍不敢去。<em class="r">二世</em> 入内，谓曰：“公何不蚤告我？乃至于此！”宦者曰：“臣不敢言，故得全。使臣蚤言，皆已诛，安得至今？”<em class="r">阎乐</em> 前即<em class="r">二世</em> 数曰：“足下骄恣，诛杀无道，天下共畔足下，足下其自为计。”<em class="r">二世</em> 曰：“丞相可得见否？”<em class="r">乐</em> 曰：“不可。”<em class="r">二世</em> 曰：“吾愿得一郡为王。”弗许。又曰：“愿为万户侯。”弗许。曰：“愿与妻子为黔首，比诸公子。”<em class="r">阎乐</em> 曰：“臣受命于丞相，为天下诛足下，足下虽多言，臣不敢报。”麾其兵进。<em class="r">二世</em> 自杀。 </p>
<p><em class="r">阎乐</em> 归报<em class="r">赵高</em> ，<em class="r">赵高</em> 乃悉召诸大臣公子，告以诛<em class="r">二世</em> 之状。曰：“<em class="r">秦</em> 故王国，<em class="r">始皇</em> 君天下，故称帝。今六国复自立，<em class="r">秦</em> 地益小，乃以空名为帝，不可。宜为王如故，便。”立<em class="r">二世</em> 之兄子<em class="r">公子婴</em> 为<em class="r">秦王</em> 。以黔首葬<em class="r">二世杜南宜春苑</em> 中。令<em class="r">子婴</em> 斋，当庙见，受王玺。斋五日，<em class="r">子婴</em> 与其子二人谋曰：“丞相<em class="r">高</em> 杀<em class="r">二世望夷宫</em> ，恐群臣诛之，乃详以义立我。我闻<em class="r">赵高</em> 乃与<em class="r">楚</em> 约，灭<em class="r">秦</em> 宗室而王<em class="r">关中</em> 。今使我斋见庙，此欲因庙中杀我。我称病不行，丞相必自来，来则杀之。”<em class="r">高</em> 使人请<em class="r">子婴</em> 数辈，<em class="r">子婴</em> 不行，<em class="r">高</em> 果自往，曰：“宗庙重事，王奈何不行？”<em class="r">子婴</em> 遂刺杀<em class="r">高</em> 于斋宫，三族<em class="r">高</em> 家以徇<em class="r">咸阳</em> 。<em class="r">子婴</em> 为<em class="r">秦王</em> 四十六日，<em class="r">楚</em> 将<em class="r">沛公</em> 破<em class="r">秦</em> 军入<em class="r">武关</em> ，遂至<em class="r">霸上</em> ，使人约降<em class="r">子婴</em> 。<em class="r">子婴</em> 即系颈以组，白马素车，奉天子玺符，降<em class="r">轵道</em> 旁。<em class="r">沛公</em> 遂入<em class="r">咸阳</em> ，封宫室府库，还军<em class="r">霸上</em> 。居月馀，诸侯兵至，<em class="r">项籍</em> 为从长，杀<em class="r">子婴</em> 及<em class="r">秦</em> 诸公子宗族。遂 屠<em class="r">咸阳</em> ，烧其宫室，虏其子女，收其珍宝货财，诸侯共分之。灭<em class="r">秦</em> 之后，各分其地为三，名曰<em class="r">壅王</em> 、<em class="r">塞王</em> 、<em class="r">翟王</em> ，号曰<em class="r">三秦</em> 。<em class="r">项羽</em> 为<em class="r">西楚霸王</em> ，主命分天下王诸侯，<em class="r">秦</em> 竟灭矣。后五年，天下定于<em class="r">汉</em> 。   </p>
<p><em class="r">太史公</em> 曰：“<em class="r">秦</em> 之先<em class="r">伯翳</em> ，尝有勋于<em class="r">唐虞</em> 之际，受土赐姓。及<em class="r">殷夏</em> 之间微散。至<em class="r">周</em> 之衰，<em class="r">秦</em> 兴，邑于西垂。自<em class="r">缪公</em> 以来，稍蚕食诸侯，竟成<em class="r">始皇</em> 。<em class="r">始皇</em> 自以为功过<em class="r">五帝</em> ，地广<em class="r">三王</em> ，而羞与之侔。善哉乎<em class="r">贾生</em> 推言之也！曰： </p>
<p><em class="r">秦</em> 并兼诸侯<em class="r">山东</em> 三十馀郡，缮津关，据险塞，修甲兵而守之。然<em class="r">陈涉</em> 以戍卒散乱之众数百，奋臂大呼，不用弓戟之兵，鉏 櫌白梃，望屋而食，横行天下。<em class="r">秦</em> 人阻险不守，关梁不阖，长戟不刺，强弩不射。<em class="r">楚</em> 师深入，战于<em class="r">鸿门</em> ，曾无藩篱之艰。于是<em class="r">山东</em> 大扰，诸侯并起，豪俊相立。<em class="r">秦</em> 使<em class="r">章邯</em> 将而东征，<em class="r">章邯</em> 因以三军之众要市于外，以谋其上。群臣之不信，可见于此矣。<em class="r">子婴</em> 立，遂不寤。藉使<em class="r">子婴</em> 有庸主之材，仅得中佐，<em class="r">山东</em> 虽乱，<em class="r">秦</em> 之地可全而有，宗庙之祀未当绝也。 </p>
<p><em class="r">秦</em> 地被山带<em class="r">河</em> 以为固，四塞之国也。自<em class="r">缪公</em> 以来，至于<em class="r">秦王</em> ，二十馀君，常为诸侯雄。岂世世贤哉？其势居然也。且天下尝同心并力而攻<em class="r">秦</em> 矣。当此之世，贤智并列，良将行其师，贤相通其谋，然困于阻险而不能进，<em class="r">秦</em> 乃延人战而为之开关，百万之徒逃北而遂坏。岂勇力智慧不足哉？形不利，势不便也。<em class="r">秦</em> 小邑并大城，守险塞而军，高垒毋战，闭关据厄，荷戟而守之。诸侯起于匹夫，以利合，非有素王之行也。其交未亲，其下未附，名为亡<em class="r">秦</em> ，其实利之也。彼见<em class="r">秦</em> 阻之难犯也，必退师。安土息民，以待其敝，收弱扶罢，以令大国之君，不患不得意于海内。贵为天子，富有天下，而身为禽者，其救败非也。 </p>
<p><em class="r">秦王</em> 足己不问，遂过而不变。<em class="r">二世</em> 受之，因而不改，暴虐以重祸。<em class="r">子婴</em> 孤立无亲，危弱无辅。三主惑而终身不悟，亡，不亦宜乎？当此时也，世非无深虑知化之士也，然所以不敢尽忠拂过者，<em class="r">秦</em> 俗多忌讳之禁，忠言未卒于口而身为戮没矣。故使天下之士，倾耳而听，重足而立，拑口而不言。是以三主失道，忠臣不敢谏，智士不敢谋，天下已乱，奸不上闻，岂不哀哉！先王知雍蔽之伤国也，故置公卿大夫士，以饰法设刑，而天下治。其强也，禁暴诛乱而天下服。其弱也，五伯征而诸侯从。其削也，内守外附而社稷存。故<em class="r">秦</em> 之盛也，繁法严刑而天下振；及其衰也，百姓怨望而海内畔矣。故<em class="r">周</em> 五序得其道，而千馀岁 不绝。<em class="r">秦</em> 本末并失，故不长久。由此观之，安危之统相去远矣。野谚曰“前事之不忘，后事之师也”。是以君子为国，观之上古，验之当世，参以人事，察盛衰之理，审权势之宜，去就有序，变化有时，故旷日长久而社稷安矣。 </p>
<p><em class="r">秦孝公</em> 据<em class="r">殽函</em> 之固，拥<em class="r">雍州</em> 之地，君臣固守而窥<em class="r">周室</em> ，有席卷天下，包举宇内，囊括四海之意，并吞八荒之心。当是时，<em class="r">商君</em> 佐之，内立法度，务耕织，修守战之备，外连衡而斗诸侯，于是<em class="r">秦</em> 人拱手而取<em class="r">西河</em> 之外。 </p>
<p><em class="r">孝公</em> 既没，<em class="r">惠王</em> 、<em class="r">武王</em> 蒙故业，因遗册，南兼<em class="r">汉中</em> ，西举<em class="r">巴</em> 、<em class="r">蜀</em> ，东割膏腴之地，收要害之郡。诸侯恐惧，会盟而谋弱<em class="r">秦</em> ，不爱珍器重宝肥美之地，以致天下之士，合从缔交，相与为一。当是时，<em class="r">齐</em> 有<em class="r">孟尝</em> ，<em class="r">赵</em> 有<em class="r">平原</em> ，<em class="r">楚</em> 有<em class="r">春申</em> ，<em class="r">魏</em> 有<em class="r">信陵</em> 。此四君者，皆明知而忠信，宽厚而爱人，尊贤重士，约从离衡，并<em class="r">韩</em> 、<em class="r">魏</em> 、<em class="r">燕</em> 、<em class="r">楚</em> 、<em class="r">齐</em> 、<em class="r">赵</em> 、<em class="r">宋</em> 、<em class="r">卫</em> 、<em class="r">中山</em> 之众。于是六国之士有<em class="r">宁越</em> 、<em class="r">徐尚</em> 、<em class="r">苏秦</em> 、<em class="r">杜赫</em> 之属为之谋，<em class="r">齐明</em> 、<em class="r">周最</em> 、<em class="r">陈轸</em> 、<em class="r">昭滑</em> 、<em class="r">楼缓</em> 、<em class="r">翟景</em> 、<em class="r">苏厉</em> 、<em class="r">乐毅</em> 之徒通其意，<em class="r">吴起</em> 、<em class="r">孙膑</em> 、<em class="r">带佗</em> 、<em class="r">兒良</em> 、<em class="r">王廖</em> 、<em class="r">田忌</em> 、<em class="r">廉颇</em> 、<em class="r">赵奢</em> 之朋制其兵。常以十倍之地，百万之众，叩关而攻<em class="r">秦</em> 。<em class="r">秦</em> 人开关延敌，九国之师逡巡遁逃而不敢进。<em class="r">秦</em> 无亡矢遗镞之费，而天下诸侯已困矣。于是从散约解，争割地而奉<em class="r">秦</em> 。<em class="r">秦</em> 有馀力而制其敝，追亡逐北，伏尸百万，流血漂卤。因利乘便，宰割天下，分裂河山，强国请服，弱国入朝。延及<em class="r">孝文王</em> 、<em class="r">庄襄王</em> ，享国日浅，国家无事。 </p>
<p>及至<em class="r">秦王</em> ，续六世之馀烈，振长策而御宇内，吞二<em class="r">周</em> 而亡诸侯，履至尊而制六合，执棰拊以鞭笞天下，威振四海。南取<em class="r">百越</em> 之地，以为<em class="r">桂林</em> 、<em class="r">象郡</em> ，<em class="r">百越</em> 之君俯首系颈，委命下吏。乃使<em class="r">蒙恬</em> 北筑长城而守藩篱，却<em class="r">匈奴</em> 七百馀里，<em class="r">胡</em> 人不敢南下而牧马，士不敢弯弓而报怨。于是废先王之道，焚百家之言，以愚黔首。堕名城，杀豪俊，收天下之兵聚之<em class="r">咸阳</em> ，销锋铸鐻 ，以为金人十二，以弱黔首之民。然后斩<em class="r">华</em> 为城，因<em class="r">河</em> 为津，据亿丈之城，临不测之谿以为固。良将劲弩守要害之处，信臣精卒陈利兵而谁何，天下以定。<em class="r">秦王</em> 之心，自以为<em class="r">关中</em> 之固，金城千里，子孙帝王万世之业也。 </p>
<p><em class="r">秦王</em> 既没，馀威振于殊俗。<em class="r">陈涉</em> ，瓮牖绳枢之子，甿隶之人，而迁徙之徒，才能不及中人，非有<em class="r">仲尼</em> 、<em class="r">墨翟</em> 之贤，<em class="r">陶朱</em> 、<em class="r">猗顿</em> 之富，蹑足行伍之间，而倔起什伯之中，率罢散之卒，将数百之众，而转攻<em class="r">秦</em> 。斩木 为兵，揭竿为旗，天下云集响应，赢粮而景从，<em class="r">山东</em> 豪俊遂并起而亡<em class="r">秦</em> 族矣。 </p>
<p>且夫天下非小弱也，<em class="r">雍州</em> 之地，<em class="r">殽函</em> 之固自若也。<em class="r">陈涉</em> 之位，非尊于<em class="r">齐</em> 、<em class="r">楚</em> 、<em class="r">燕</em> 、<em class="r">赵</em> 、<em class="r">韩</em> 、<em class="r">魏</em> 、<em class="r">宋</em> 、<em class="r">卫</em> 、<em class="r">中山</em> 之君；鉏 櫌棘矜，非锬于句戟长铩也；適戍之众，非抗于九国之师；深谋远虑，行军用兵之道，非及乡时之士也。然而成败异变，功业相反也。试使<em class="r">山东</em> 之国与<em class="r">陈涉</em> 度长絜大，比权量力，则不可同年而语矣。然<em class="r">秦</em> 以区区之地，千乘之权，招八州而朝同列，百有馀年矣。然后以六合为家，<em class="r">殽函</em> 为宫，一夫作难而七庙堕，身死人手，为天下笑者，何也？仁义不施而攻守之势异也。 </p>
<p><em class="r">秦</em> 并海内，兼诸侯，南面称帝，以养四海，天下之士斐然乡风，若是者何也？曰：近古之无王者久矣。<em class="r">周室</em> 卑微，<em class="r">五霸</em> 既殁，令不行于天下，是以诸侯力政，强侵弱，众暴寡，兵革不休，士民罢敝。今<em class="r">秦</em> 南面而王天下，是上有天子也。既元元之民冀得安其性命，莫不虚心而仰上，当此之时，守威定功，安危之本在于此矣。 </p>
<p><em class="r">秦王</em> 怀贪鄙之心，行自奋之智，不信功臣，不亲士民，废王道，立私权，禁文书而酷刑法，先诈力而后仁义，以暴虐为天下始。夫并兼者高诈力，安定者贵顺权，此言取与守不同术也。<em class="r">秦</em> 离<em class="r">战国</em> 而王天下，其道不易，其政不改，是其所以取之守之者无异也。孤独而有之，故其亡可立而待。借使<em class="r">秦王</em> 计上世之事，并<em class="r">殷周</em> 之迹，以制御其政，后虽有淫骄之主而未有倾危之患也。故<em class="r">三王</em> 之建天下，名号显美，功业长久。 </p>
<p>今<em class="r">秦二世</em> 立，天下莫不引领而观其政。夫寒者利裋褐而饥者甘糟糠，天下之嗷嗷，新主之资也。此言劳民之易为仁也。向使<em class="r">二世</em> 有庸主之行，而任忠贤，臣主一心而忧海内之患，缟素而正先帝之过，裂地分民以封功臣之后，建国立君以礼天下，虚囹圉而免刑戮，除去收帑污秽之罪，使各反其乡里，发仓廪，散财币，以振孤独穷困之士，轻赋少事，以佐百姓之急，约法省刑以持其后，使天下之人皆得自新，更节修行，各慎其身，塞万民之望，而以威德与天下，天下集矣。即四海之内，皆欢然各自安乐其处，唯恐有变，虽有狡猾之民，无离上之心，则不轨之臣无以饰其智，而暴乱之奸止矣。<em class="r">二世</em> 不行此术，而重之以无道，坏宗庙与民，更始作<em class="r">阿房宫</em> ，繁刑严诛，吏治刻深，赏罚不当，赋敛无度，天下多事，吏弗能纪，百姓困穷而主弗收恤。然后奸伪并起，而上下相遁，蒙罪者众，刑戮相望于道，而天下苦之。自君卿以下至 于众庶，人怀自危之心，亲处穷苦之实，咸不安其位，故易动也。是以<em class="r">陈涉</em> 不用<em class="r">汤武</em> 之贤，不藉公侯之尊，奋臂于<em class="r">大泽</em> 而天下响应者，其民危也。故先王见始终之变，知存亡之机，是以牧民之道，务在安之而已。天下虽有逆行之臣，必无响应之助矣。故曰“安民可与行义，而危民易与为非”，此之谓也。贵为天子，富有天下，身不免于戮杀者，正倾非也。是<em class="r">二世</em> 之过也。   </p>
<p><em class="r">襄公</em> 立，享国十二年。初为<em class="r">西畤</em> 。葬<em class="r">西垂</em> 。生<em class="r">文公</em> 。 </p>
<p><em class="r">文公</em> 立，居<em class="r">西垂宫</em> 。五十年死，葬<em class="r">西垂</em> 。生<em class="r">静公</em> 。 </p>
<p><em class="r">静公</em> 不享国而死。生<em class="r">宪公</em> 。 </p>
<p><em class="r">宪公</em> 享国十二年，居<em class="r">西新邑</em> 。死，葬<em class="r">衙</em> 。生<em class="r">武公</em> 、<em class="r">德公</em> 、<em class="r">出子</em> 。 </p>
<p><em class="r">出子</em> 享国六年，居<em class="r">西陵</em> 。庶长<em class="r">弗忌</em> 、<em class="r">威累</em> 、<em class="r">参父</em> 三人，率贼贼<em class="r">出子鄙衍</em> ，葬<em class="r">衙</em> 。<em class="r">武公</em> 立。 </p>
<p><em class="r">武公</em> 享国二十年。居<em class="r">平阳封宫</em> 。葬<em class="r">宣阳聚</em> 东南。三庶长伏其罪。<em class="r">德公</em> 立。 </p>
<p><em class="r">德公</em> 享国二年。居<em class="r">雍大郑宫</em> 。生<em class="r">宣公</em> 、<em class="r">成公</em> 、<em class="r">缪公</em> 。葬<em class="r">阳</em> 。初伏，以御蛊。 </p>
<p><em class="r">宣公</em> 享国十二年。居<em class="r">阳宫</em> 。葬<em class="r">阳</em> 。初志闰月。 </p>
<p><em class="r">成公</em> 享国四年，居<em class="r">雍</em> 之宫。葬<em class="r">阳</em> 。<em class="r">齐</em> 伐<em class="r">山戎</em> 、<em class="r">孤竹</em> 。 </p>
<p><em class="r">缪公</em> 享国三十九年。天子致霸。葬<em class="r">雍</em> 。<em class="r">缪公</em> 学著人。生<em class="r">康公</em> 。 </p>
<p><em class="r">康公</em> 享国十二年。居<em class="r">雍高寝</em> 。葬<em class="r">竘社</em> 。生<em class="r">共公</em> 。 </p>
<p><em class="r">共公</em> 享国五年，居<em class="r">雍高寝</em> 。葬<em class="r">康公</em> 南。生<em class="r">桓公</em> 。 </p>
<p><em class="r">桓公</em> 享国二十七年。居<em class="r">雍太寝</em> 。葬<em class="r">义里丘</em> 北。生<em class="r">景公</em> 。 </p>
<p><em class="r">景公</em> 享国四十年。居<em class="r">雍高寝</em> ，葬<em class="r">丘里</em> 南。生<em class="r">毕公</em> 。 </p>
<p><em class="r">毕公</em> 享国三十六年。葬<em class="r">车里</em> 北。生<em class="r">夷公</em> 。 </p>
<p><em class="r">夷公</em> 不享国。死，葬<em class="r">左宫</em> 。生<em class="r">惠公</em> 。 </p>
<p><em class="r">惠公</em> 享国十年。葬<em class="r">车里</em> 。生<em class="r">悼公</em> 。 </p>
<p><em class="r">悼公</em> 享国十五年。葬<em class="r">僖公</em> 西。城<em class="r">雍</em> 。生<em class="r">剌龚公</em> 。 </p>
<p><em class="r">剌龚公</em> 享国三十四年。葬<em class="r">入里</em> 。生<em class="r">躁公</em> 、<em class="r">怀公</em> 。其十年，彗星见。 </p>
<p><em class="r">躁公</em> 享国十四年。居<em class="r">受寝</em> 。葬<em class="r">悼公</em> 南。其元年，彗星见。 </p>
<p><em class="r">怀公</em> 从<em class="r">晋</em> 来。享国四年。葬<em class="r">栎圉氏</em> 。生<em class="r">灵公</em> 。诸臣围<em class="r">怀公</em> ，<em class="r">怀公</em> 自杀。 </p>
<p><em class="r">肃灵公</em> ，<em class="r">昭子</em> 子也。居<em class="r">泾阳</em> 。享国十年。葬<em class="r">悼公</em> 西。生<em class="r">简公</em> 。 </p>
<p><em class="r">简公</em> 从<em class="r">晋</em> 来。享国十五年。葬<em class="r">僖公</em> 西。生<em class="r">惠公</em> 。其七年，百姓初带剑。 </p>
<p><em class="r">惠公</em> 享国十三年。葬<em class="r">陵圉</em> 。生<em class="r">出公</em> 。 </p>
<p><em class="r">出公</em> 享国二年。<em class="r">出公</em> 自杀，葬<em class="r">雍</em> 。 </p>
<p><em class="r">献公</em> 享国二十三年。葬<em class="r">嚣圉</em> 。生<em class="r">孝公</em> 。 </p>
<p><em class="r">孝公</em> 享国二十四年。葬<em class="r">弟圉</em> 。生<em class="r">惠文王</em> 。其十三年，始都<em class="r">咸阳</em> 。 </p>
<p><em class="r">惠文王</em> 享国二十七年。葬<em class="r">公陵</em> 。生<em class="r">悼武王</em> 。 </p>
<p><em class="r">悼武王</em> 享国四年，葬<em class="r">永陵</em> 。 </p>
<p><em class="r">昭襄王</em> 享国五十六年。葬<em class="r">茝阳</em> 。生<em class="r">孝文王</em> 。 </p>
<p><em class="r">孝文王</em> 享国一年。葬<em class="r">寿陵</em> 。生<em class="r">庄襄王</em> 。 </p>
<p><em class="r">庄襄王</em> 享国三年。葬<em class="r">茝阳</em> 。生<em class="r">始皇帝</em> 。<em class="r">吕不韦</em> 相。   </p>
<p><em class="r">献公</em> 立七年，初行为市。十年，为户籍相伍。 </p>
<p><em class="r">孝公</em> 立十六年。时桃李冬华。 </p>
<p><em class="r">惠文王</em> 生十九年而立。立二年，初行钱。有新生婴儿曰“<em class="r">秦</em> 且王”。 </p>
<p><em class="r">悼武王</em> 生十九年而立。立三年，<em class="r">渭水</em> 赤三日。 </p>
<p><em class="r">昭襄王</em> 生十九年而立。立四年，初为田开阡陌。 </p>
<p><em class="r">孝文王</em> 生五十三年而立。 </p>
<p><em class="r">庄襄王</em> 生三十二年而立。立二年，取<em class="r">太原</em> 地。<em class="r">庄襄王</em> 元年，大赦，修先王功臣，施德厚骨肉，布惠于民。<em class="r">东周</em> 与诸侯谋<em class="r">秦</em> ，<em class="r">秦</em> 使相国<em class="r">不韦</em> 诛之，尽入其国。<em class="r">秦</em> 不绝其祀，以<em class="r">阳人</em> 地赐<em class="r">周君</em> ，奉其祭祀。   </p>
<p><em class="r">始皇</em> 享国三十七年。葬<em class="r">郦邑</em> 。生<em class="r">二世皇帝</em> 。<em class="r">始皇</em> 生十三年而立。 </p>
<p><em class="r">二世皇帝</em> 享国三年。葬<em class="r">宜春</em> 。<em class="r">赵高</em> 为丞相<em class="r">安武侯</em> 。<em class="r">二世</em> 生十二年而立。 </p>
<p>右<em class="r">秦襄公</em> 至<em class="r">二世</em> ，六百一十岁。</p>
<p><em class="r">孝明皇帝</em> 十七年十月十五日乙丑，曰： </p>
<p><em class="r">周</em> 历已移，仁不代母。<em class="r">秦</em> 直其位，<em class="r">吕政</em> 残虐。然以诸侯十三，并兼天下，极情纵欲，养育宗亲。三十七年，兵无所不加，制作政令，施于后王。盖得圣人之威，<em class="r">河</em> 神授图，据<em class="r">狼</em> 、<em class="r">狐</em> ，蹈<em class="r">参</em> 、<em class="r">伐</em> ，佐<em class="r">政</em> 驱除，距之称<em class="r">始皇</em> 。 </p>
<p><em class="r">始皇</em> 既殁，<em class="r">胡亥</em> 极愚，<em class="r">郦山</em> 未毕，复作<em class="r">阿房</em> ，以遂前策。云“凡所 为贵有天下者，肆意极欲，大臣至欲罢先君所为”。诛<em class="r">斯</em> 、<em class="r">去疾</em> ，任用<em class="r">赵高</em> 。痛哉言乎！人头畜鸣。不威不伐恶，不笃不虚亡，距之不得留，残虐以促期，虽居形便之国，犹不得存。 </p>
<p><em class="r">子婴</em> 度次得嗣，冠玉冠，佩华绂，车黄屋，从百司，谒七庙。小人乘非位，莫不恍忽失守，偷安日日，独能长念却虑，父子作权，近取于户牖之间，竟诛猾臣，为君讨贼。<em class="r">高</em> 死之后，宾婚未得尽相劳，餐未及下咽，酒未及濡唇，<em class="r">楚</em> 兵已屠<em class="r">关中</em> ，真人翔<em class="r">霸上</em> ，素车婴组，奉其符玺，以归帝者。<em class="r">郑伯</em> 茅旌鸾刀，<em class="r">严王</em> 退舍。<em class="r">河</em> 决不可复壅，鱼烂不可复全。<em class="r">贾谊</em> 、<em class="r">司马迁</em> 曰：“向使婴有庸主之才，仅得中佐，<em class="r">山东</em> 虽乱，<em class="r">秦</em> 之地可全而有，宗庙之祀未当绝也。”<em class="r">秦</em> 之积衰，天下土崩瓦解，虽有<em class="r">周旦</em> 之材，无所复陈其巧，而以责一日之孤，误哉！俗传<em class="r">秦始皇</em> 起罪恶，<em class="r">胡亥</em> 极，得其理矣。复责小子，云<em class="r">秦</em> 地可全，所谓不通时变者也。<em class="r">纪季</em> 以<em class="r">酅</em> ，春秋 不名。吾读秦纪 ，至于<em class="r">子婴</em> 车裂<em class="r">赵高</em> ，未尝不健其决，怜其志。<em class="r">婴</em> 死生之义备矣。 </p>
		</div>
	</div>
</main>

</body>
</html>
