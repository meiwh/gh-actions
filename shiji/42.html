<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷四十二郑世家第十二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷四十二郑世家第十二</h1>
		<div class="content">
			<p><em class="r">郑桓公友</em>者，<em class="r">周厉王</em>少子而<em class="r">宣王</em>庶弟也。<em class="r">宣王</em>立二十二年，<em class="r">友</em>初封于<em class="r">郑</em>。封三十三岁，百姓皆便爱之。<em class="r">幽王</em>以为司徒。和集<em class="r">周</em>民，<em class="r">周</em>民皆说，<em class="r">河雒</em>之间，人便思之。为司徒一岁，<em class="r">幽王</em>以<em class="r">褒后</em>故，王室治多邪，诸侯或畔之。于是<em class="r">桓公</em>问<em class="r">太史伯</em>曰：“王室多故，予安逃死乎？”<em class="r">太史伯</em>对曰：“独<em class="r">雒</em>之东土，<em class="r">河济</em>之南可居。”公曰：“何以？”对曰：“地近<em class="r">虢</em>、<em class="r">郐</em>，<em class="r">虢</em>、<em class="r">郐</em>之君贪而好利，百姓不附。今公为司徒，民皆爱公，公诚请居之，<em class="r">虢</em>、<em class="r">郐</em>之君见公方用事，轻分公地。公诚居之，<em class="r">虢</em>、<em class="r">郐</em>之民皆公之民也。”公曰：“吾欲南之<em class="r">江</em>上，何如？”对曰：“昔<em class="r">祝融</em>为<em class="r">高辛氏</em>火正，其功大矣，而其于<em class="r">周</em>未有兴者，<em class="r">楚</em>其后也。<em class="r">周</em>衰，<em class="r">楚</em>必兴。兴，非<em class="r">郑</em>之利也。”公曰：“吾欲居西方，何如？”对曰：“其民贪而好利，难久居。”公曰：“<em class="r">周</em>衰，何国兴者？”对曰：“<em class="r">齐</em>、<em class="r">秦</em>、<em class="r">晋</em>、<em class="r">楚</em>乎？夫<em class="r">齐</em>，<em class="r">姜姓</em>，<em class="r">伯夷</em>之后也，<em class="r">伯夷</em>佐<em class="r">尧</em>典礼。<em class="r">秦</em>，<em class="r">嬴姓</em>，<em class="r">伯翳</em>之后也，<em class="r">伯翳</em>佐<em class="r">舜</em>怀柔百物。及<em class="r">楚</em>之先，皆尝有功于天下。而<em class="r">周武王</em>克<em class="r">纣</em>后，<em class="r">成王</em>封<em class="r">叔虞</em>于<em class="r">唐</em>，其地阻险，以此有德与<em class="r">周</em>衰并，亦必兴矣。”<em class="r">桓公</em>曰：“善。”于是卒言王，东徙其民<em class="r">雒</em>东，而<em class="r">虢</em>、<em class="r">郐</em>果献十邑，竟国之。</p>
<p>二岁，<em class="r">犬戎</em>杀<em class="r">幽王</em>于<em class="r">骊山</em>下，并杀<em class="r">桓公</em>。<em class="r">郑</em>人共立其子<em class="r">掘突</em>，是为<em class="r">武公</em>。</p>
<p><em class="r">武公</em>十年，娶<em class="r">申侯</em>女为夫人，曰<em class="r">武姜</em>。生太子<em class="r">寤生</em>，生之难，及生，夫人弗爱。后生少子<em class="r">叔段</em>，<em class="r">段</em>生易，夫人爱之。二十七年，<em class="r">武公</em>疾。夫人请公，欲立<em class="r">段</em>为太子，公弗听。是岁，<em class="r">武公</em>卒，<em class="r">寤生</em>立，是为<em class="r">庄公</em>。</p>
<p><em class="r">庄公</em>元年，封弟<em class="r">段</em>于<em class="r">京</em>，号<em class="r">太叔</em>。<em class="r">祭仲</em>曰：“<em class="r">京</em>大于国，非所以封庶也。”<em class="r">庄公</em>曰：“<em class="r">武姜</em>欲之，我弗敢夺也。”<em class="r">段</em>至<em class="r">京</em>，缮治甲兵，与其母<em class="r">武姜</em>谋袭<em class="r">郑</em>。二十二年，<em class="r">段</em>果袭<em class="r">郑</em>，<em class="r">武姜</em>为内应。<em class="r">庄公</em>发兵伐<em class="r">段</em>，<em class="r">段</em>走。伐<em class="r">京</em>，<em class="r">京</em>人畔<em class="r">段</em>，<em class="r">段</em>出走<em class="r">鄢</em>。<em class="r">鄢</em>溃，<em class="r">段</em>出奔<em class="r">共</em>。于是<em class="r">庄公</em>迁其母<em class="r">武姜</em>于<em class="r">城颍</em>，誓言曰：“不至黄泉，毋相见也。”居岁馀，已悔思母。<em class="r">颍谷</em>之<em class="r">考叔</em>有献于公，公赐食。<em class="r">考叔</em>曰：“臣有母，请君食赐臣母。”<em class="r">庄公</em>曰：“我甚思母，恶负盟，奈何？”<em class="r">考叔</em>曰：“穿地至黄泉，则相见矣。”于是遂从之，见母。</p>
<p>二十四年，<em class="r">宋缪公</em>卒，<em class="r">公子冯</em>奔<em class="r">郑</em>。<em class="r">郑</em>侵<em class="r">周</em>地，取禾。二十五年，<em class="r">卫州吁</em>弑其君<em class="r">桓公</em>自立，与<em class="r">宋</em>伐<em class="r">郑</em>，以<em class="r">冯</em>故也。二十七年，始朝<em class="r">周桓王</em>。<em class="r">桓王</em>怒其取禾，弗礼也。二十九年，<em class="r">庄公</em>怒<em class="r">周</em>弗礼，与<em class="r">鲁</em>易<em class="r">祊</em>、<em class="r">许</em>田。三十三年，<em class="r">宋</em>杀<em class="r">孔父</em>。三十七年，<em class="r">庄公</em>不朝<em class="r">周</em>，<em class="r">周桓王</em>率<em class="r">陈</em>、<em class="r">蔡</em>、<em class="r">虢</em>、<em class="r">卫</em>伐<em class="r">郑</em>。<em class="r">庄公</em>与<em class="r">祭仲</em>、<em class="r">高渠弥</em>发兵自救，王师大败。<em class="r">祝聸</em>射中王臂。<em class="r">祝聸</em>请从之，<em class="r">郑伯</em>止之，曰：“犯长且难之，况敢陵天子乎？”乃止。夜令<em class="r">祭仲</em>问王疾。</p>
<p>三十八年，<em class="r">北戎</em>伐<em class="r">齐</em>，<em class="r">齐</em>使求救，<em class="r">郑</em>遣<em class="r">太子忽</em>将兵救<em class="r">齐</em>。<em class="r">齐釐公</em>欲妻之，<em class="r">忽</em>谢曰：“我小国，非<em class="r">齐</em>敌也。”时<em class="r">祭仲</em>与俱，劝使取之，曰：“君多内宠，太子无大援将不立，三公子皆君也。”所谓三公子者，<em class="r">太子忽</em>，其弟<em class="r">突</em>，次弟<em class="r">子亹</em>也。</p>
<p>四十三年，<em class="r">郑庄公</em>卒。初，<em class="r">祭仲</em>甚有宠于<em class="r">庄公</em>，<em class="r">庄公</em>使为卿；公使娶<em class="r">邓</em>女，生<em class="r">太子忽</em>，故<em class="r">祭仲</em>立之，是为<em class="r">昭公</em>。</p>
<p><em class="r">庄公</em>又娶<em class="r">宋雍氏</em>女，生<em class="r">厉公突</em>。<em class="r">雍氏</em>有宠于<em class="r">宋</em>。<em class="r">宋庄公</em>闻<em class="r">祭仲</em>之立<em class="r">忽</em>，乃使人诱召<em class="r">祭仲</em>而执之，曰：“不立<em class="r">突</em>，将死。”亦执<em class="r">突</em>以求赂焉。<em class="r">祭仲</em>许<em class="r">宋</em>，与<em class="r">宋</em>盟。以<em class="r">突</em>归，立之。<em class="r">昭公忽</em>闻<em class="r">祭仲</em>以<em class="r">宋</em>要立其弟<em class="r">突</em>，九月丁亥，<em class="r">忽</em>出奔<em class="r">卫</em>。己亥，<em class="r">突</em>至<em class="r">郑</em>，立，是为<em class="r">厉公</em>。</p>
<p><em class="r">厉公</em>四年，<em class="r">祭仲</em>专国政。<em class="r">厉公</em>患之，阴使其婿<em class="r">雍纠</em>欲杀<em class="r">祭仲</em>。<em class="r">纠</em>妻，<em class="r">祭仲</em>女也，知之，谓其母曰：“父与夫孰亲？”母曰：“父一而已，人尽夫也。”女乃告<em class="r">祭仲</em>，<em class="r">祭仲</em>反杀<em class="r">雍纠</em>，戮之于市。<em class="r">厉公</em>无奈<em class="r">祭仲</em>何，怒<em class="r">纠</em>曰：“谋及妇人，死固宜哉！”夏，<em class="r">厉公</em>出居边邑<em class="r">栎</em>。<em class="r">祭仲</em>迎<em class="r">昭公忽</em>，六月乙亥，复入<em class="r">郑</em>，即位。</p>
<p>秋，<em class="r">郑厉公突</em>因<em class="r">栎</em>人杀其大夫<em class="r">单伯</em>，遂居之。诸侯闻<em class="r">厉公</em>出奔，伐<em class="r">郑</em>，弗克而去。<em class="r">宋</em>颇予<em class="r">厉公</em>兵，自守于<em class="r">栎</em>，<em class="r">郑</em>以故亦不伐<em class="r">栎</em>。</p>
<p><em class="r">昭公</em>二年，自<em class="r">昭公</em>为太子时，父<em class="r">庄公</em>欲以<em class="r">高渠弥</em>为卿，<em class="r">太子忽</em>恶之，<em class="r">庄公</em>弗听，卒用<em class="r">渠弥</em>为卿。及<em class="r">昭公</em>即位，惧其杀己，冬十月辛卯，<em class="r">渠弥</em>与<em class="r">昭公</em>出猎，射杀<em class="r">昭公</em>于野。<em class="r">祭仲</em>与<em class="r">渠弥</em>不敢入<em class="r">厉公</em>，乃更立<em class="r">昭公</em>弟<em class="r">子亹</em>为君，是为<em class="r">子亹</em>也，无谥号。</p>
<p><em class="r">子亹</em>元年七月，<em class="r">齐襄公</em>会诸侯于<em class="r">首止</em>，<em class="r">郑子亹</em>往会，<em class="r">高渠弥</em>相，从，<em class="r">祭仲</em>称疾不行。所以然者，<em class="r">子亹</em>自<em class="r">齐襄公</em>为公子之时，尝会斗，相仇，及会诸侯，<em class="r">祭仲</em>请<em class="r">子亹</em>无行。<em class="r">子亹</em>曰：“<em class="r">齐</em>强，而<em class="r">厉公</em>居<em class="r">栎</em>，即不往，是率诸侯伐我，内<em class="r">厉公</em>。我不如往，往何遽必辱，且又何至是！”卒行。于是<em class="r">祭仲</em>恐<em class="r">齐</em>并杀之，故称疾。<em class="r">子亹</em>至，不谢<em class="r">齐侯</em>，<em class="r">齐侯</em>怒，遂伏甲而杀<em class="r">子亹</em>。<em class="r">高渠弥</em>亡归，归与<em class="r">祭仲</em>谋，召<em class="r">子亹</em>弟<em class="r">公子婴</em>于<em class="r">陈</em>而立之，是为<em class="r">郑子</em>。是岁，<em class="r">齐襄公</em>使<em class="r">彭生</em>醉拉杀<em class="r">鲁桓公</em>。</p>
<p><em class="r">郑子</em>八年，<em class="r">齐</em>人<em class="r">管至父</em>等作乱，弑其君<em class="r">襄公</em>。十二年，<em class="r">宋</em>人<em class="r">长万</em>弑其君<em class="r">湣公</em>。<em class="r">郑祭仲</em>死。</p>
<p>十四年，故<em class="r">郑</em>亡<em class="r">厉公突</em>在<em class="r">栎</em>者使人诱劫<em class="r">郑</em>大夫<em class="r">甫假</em>，要以求入。<em class="r">假</em>曰：“舍我，我为君杀<em class="r">郑子</em>而人君。”<em class="r">厉公</em>与盟，乃舍之。六月甲子，<em class="r">假</em>杀<em class="r">郑子</em>及其二子而迎<em class="r">厉公突</em>，<em class="r">突</em>自<em class="r">栎</em>复入即位。初，内蛇与外蛇斗于<em class="r">郑</em>南门中，内蛇死。居六年，<em class="r">厉公</em>果复入。入而让其伯父<em class="r">原</em>曰：“我亡国外居，伯父无意入我，亦甚矣。”<em class="r">原</em>曰：“事君无二心，人臣之职也。<em class="r">原</em>知罪矣。”遂自杀。<em class="r">厉公</em>于是谓<em class="r">甫假</em>曰：“子之事君有二心矣。”遂诛之。<em class="r">假</em>曰：“重德不报，诚然哉！”</p>
<p><em class="r">厉公突</em>后元年，<em class="r">齐桓公</em>始霸。</p>
<p>五年，<em class="r">燕</em>、<em class="r">卫</em>与<em class="r">周惠王</em>弟<em class="r">&lt;imgalt=""class="kindle-cn-inline-character"src="Image00079.jpg"/&gt;</em>伐王，王出奔<em class="r">温</em>，立弟<em class="r">&lt;imgalt=""class="kindle-cn-inline-character"src="Image00079.jpg"/&gt;</em>为王。六年，<em class="r">惠王</em>告急<em class="r">郑</em>，<em class="r">厉公</em>发兵击<em class="r">周王子&lt;imgalt=""class="kindle-cn-inline-character"src="Image00079.jpg"/&gt;</em>，弗胜，于是与<em class="r">周惠王</em>归，王居于<em class="r">栎</em>。七年春，<em class="r">郑厉公</em>与<em class="r">虢叔</em>袭杀<em class="r">王子&lt;imgalt=""class="kindle-cn-inline-character"src="Image00079.jpg"/&gt;</em>而入<em class="r">惠王</em>于<em class="r">周</em>。</p>
<p>秋，<em class="r">厉公</em>卒，子<em class="r">文公踕</em>立。<em class="r">厉公</em>初立四岁，亡居<em class="r">栎</em>，居<em class="r">栎</em>十七岁，复入，立七岁，与亡凡二十八年。</p>
<p><em class="r">文公</em>十七年，<em class="r">齐桓公</em>以兵破<em class="r">蔡</em>，遂伐<em class="r">楚</em>，至<em class="r">召陵</em>。</p>
<p>二十四年，<em class="r">文公</em>之贱妾曰<em class="r">燕姞</em>，梦天与之兰，曰：“余为<em class="r">伯鯈</em>。余，尔祖也。以是为而子，兰有国香。”以梦告<em class="r">文公</em>，<em class="r">文公</em>幸之，而予之草兰为符。遂生子，名曰<em class="r">兰</em>。</p>
<p>三十六年，<em class="r">晋公子重耳</em>过，<em class="r">文公</em>弗礼。<em class="r">文公</em>弟<em class="r">叔詹</em>曰：“<em class="r">重耳</em>贤，且又同姓，穷而过君，不可无礼。”<em class="r">文公</em>曰：“诸侯亡公子过者多矣，安能尽礼之！”<em class="r">詹</em>曰：“君如弗礼，遂杀之；弗杀，使即反国，为<em class="r">郑</em>忧矣。”<em class="r">文公</em>弗听。</p>
<p>三十七年春，<em class="r">晋公子重耳</em>反国，立，是为<em class="r">文公</em>。秋，<em class="r">郑</em>入<em class="r">滑</em>，<em class="r">滑</em>听命，已而反与<em class="r">卫</em>，于是<em class="r">郑</em>伐<em class="r">滑</em>。<em class="r">周襄王</em>使<em class="r">伯&lt;imgalt=""class="kindle-cn-inline-character"src="Image00080.jpg"/&gt;</em>请<em class="r">滑</em>。<em class="r">郑文公</em>怨<em class="r">惠王</em>之亡在<em class="r">栎</em>，而<em class="r">文公</em>父<em class="r">厉公</em>入之，而<em class="r">惠王</em>不赐<em class="r">厉公</em>爵禄，又怨<em class="r">襄王</em>之与<em class="r">卫滑</em>，故不听<em class="r">襄王</em>请而囚<em class="r">伯&lt;imgalt=""class="kindle-cn-inline-character"src="Image00080.jpg"/&gt;</em>。王怒，与<em class="r">翟</em>人伐<em class="r">郑</em>，弗克。冬，<em class="r">翟</em>攻伐<em class="r">襄王</em>，<em class="r">襄王</em>出奔<em class="r">郑</em>，<em class="r">郑文公</em>居王于<em class="r">氾</em>。三十八年，<em class="r">晋文公</em>入<em class="r">襄王成周</em>。</p>
<p>四十一年，助<em class="r">楚</em>击<em class="r">晋</em>。自<em class="r">晋文公</em>之过无礼，故背<em class="r">晋</em>助<em class="r">楚</em>。四十三年，<em class="r">晋文公</em>与<em class="r">秦穆公</em>共围<em class="r">郑</em>，讨其助<em class="r">楚</em>攻<em class="r">晋</em>者，及<em class="r">文公</em>过时之无礼也。初，_郑_<em class="r">文公</em>有三夫人，宠子五人，皆以罪蚤死。公怒，溉逐群公子。<em class="r">子兰</em>奔<em class="r">晋</em>，从<em class="r">晋文公</em>围<em class="r">郑</em>。时<em class="r">兰</em>事<em class="r">晋文公</em>甚谨，爱幸之，乃私于<em class="r">晋</em>，以求入<em class="r">郑</em>为太子。<em class="r">晋</em>于是欲得<em class="r">叔詹</em>为僇。<em class="r">郑文公</em>恐，不敢谓<em class="r">叔詹</em>言。<em class="r">詹</em>闻，言于<em class="r">郑君</em>曰：“臣谓君，君不听臣，<em class="r">晋</em>卒为患。然<em class="r">晋</em>所以围<em class="r">郑</em>，以<em class="r">詹</em>，<em class="r">詹</em>死而赦<em class="r">郑国</em>，<em class="r">詹</em>之愿也。”乃自杀。<em class="r">郑</em>人以<em class="r">詹</em>尸与<em class="r">晋</em>。<em class="r">晋文公</em>曰：“必欲一见<em class="r">郑君</em>，辱之而去。”<em class="r">郑</em>人患之，乃使人私于<em class="r">秦</em>曰：“破<em class="r">郑</em>益<em class="r">晋</em>，非<em class="r">秦</em>之利也。”<em class="r">秦</em>兵罢。<em class="r">晋文公</em>欲入<em class="r">兰</em>为太子，以告<em class="r">郑</em>。<em class="r">郑</em>大夫<em class="r">石癸</em>曰：“吾闻<em class="r">姞姓</em>乃<em class="r">后稷</em>之元妃，其后当有兴者。<em class="r">子兰</em>母，其后也。且夫人子尽已死，馀庶子无如<em class="r">兰</em>贤。今围急，<em class="r">晋</em>以为请，利孰大焉！”遂许<em class="r">晋</em>，与盟，而卒立<em class="r">子兰</em>为太子，<em class="r">晋</em>兵乃罢去。</p>
<p>四十五年，<em class="r">文公</em>卒，<em class="r">子兰</em>立，是为<em class="r">缪公</em>。</p>
<p><em class="r">缪公</em>元年春，<em class="r">秦缪公</em>使三将将兵欲袭<em class="r">郑</em>，至<em class="r">滑</em>，逢<em class="r">郑</em>贾人<em class="r">弦高</em>诈以十二牛劳军，故<em class="r">秦</em>兵不至而还，<em class="r">晋</em>败之于<em class="r">崤</em>。初，往年<em class="r">郑文公</em>之卒也，<em class="r">郑</em>司城<em class="r">缯贺</em>以<em class="r">郑</em>情卖之，<em class="r">秦</em>兵故来。三年，<em class="r">郑</em>发兵从<em class="r">晋</em>伐<em class="r">秦</em>，取<em class="r">秦</em>兵于<em class="r">汪</em>。</p>
<p>往年<em class="r">楚</em>太子<em class="r">商臣</em>杀其父<em class="r">成王</em>代立。二十一年，与<em class="r">宋华元</em>伐<em class="r">郑</em>。<em class="r">华元</em>杀羊食士，不与其御<em class="r">羊斟</em>，怒以驰<em class="r">郑</em>，<em class="r">郑</em>囚<em class="r">华元</em>。<em class="r">宋</em>赎<em class="r">华元</em>，<em class="r">元</em>亦亡去。<em class="r">晋</em>使<em class="r">赵穿</em>以兵伐<em class="r">郑</em>。</p>
<p>二十二年，<em class="r">郑缪公</em>卒，<em class="r">子夷</em>立，是为<em class="r">灵公</em>。</p>
<p><em class="r">灵公</em>元年春，<em class="r">楚</em>献鼋于<em class="r">灵公</em>。<em class="r">子家</em>、<em class="r">子公</em>将朝<em class="r">灵公</em>，<em class="r">子公</em>之食指动，谓<em class="r">子家</em>曰：“佗日指动，必食异物。”及入，见<em class="r">灵公</em>进鼋羹，<em class="r">子公</em>笑曰：“果然！”<em class="r">灵公</em>问其笑故，具告<em class="r">灵公</em>。<em class="r">灵公</em>召之，独弗予羹。<em class="r">子公</em>怒，染其指，尝之而出。公怒，欲杀<em class="r">子公</em>。<em class="r">子公</em>与<em class="r">子家</em>谋先。夏，弑<em class="r">灵公</em>。<em class="r">郑</em>人欲立<em class="r">灵公</em>弟<em class="r">去疾</em>，<em class="r">去疾</em>让曰：“必以贤，则<em class="r">去疾</em>不肖；必以顺，则<em class="r">公子坚</em>长。”<em class="r">坚</em>者，<em class="r">灵公</em>庶弟，<em class="r">去疾</em>之兄也。于是乃立<em class="r">子坚</em>，是为<em class="r">襄公</em>。</p>
<p><em class="r">襄公</em>立，将尽去<em class="r">缪氏</em>。<em class="r">缪氏</em>者，杀<em class="r">灵公</em>，<em class="r">子公</em>之族家也。<em class="r">去疾</em>曰：“必去<em class="r">缪氏</em>，我将去之。”乃止。皆以为大夫。</p>
<p><em class="r">襄公</em>元年，<em class="r">楚</em>怒<em class="r">郑</em>受<em class="r">宋</em>赂纵<em class="r">华元</em>，伐<em class="r">郑</em>。<em class="r">郑</em>背<em class="r">楚</em>，与<em class="r">晋</em>亲。五年，<em class="r">楚</em>复伐<em class="r">郑</em>，<em class="r">晋</em>来救之。六年，<em class="r">子家</em>卒，国人复逐其族，以其弑<em class="r">灵公</em>也。</p>
<p>七年，<em class="r">郑</em>与<em class="r">晋</em>盟<em class="r">鄢陵</em>。八年，<em class="r">楚庄王</em>以<em class="r">郑</em>与<em class="r">晋</em>盟，来伐，围<em class="r">郑</em>三月，<em class="r">郑</em>以城降<em class="r">楚</em>。<em class="r">楚王</em>入自<em class="r">皇门</em>，<em class="r">郑襄公</em>肉袒&lt;imgalt=""class="kindle-cn-inline-character"src="Image00081.jpg"/&gt;羊以迎，曰：“孤不能事边邑，使君王怀怒以及獘邑，孤之罪也。敢不惟命是听。君王迁之<em class="r">江南</em>，及以赐诸侯，亦惟命是听。若君王不忘<em class="r">厉</em>、<em class="r">宣王</em>，<em class="r">桓</em>、<em class="r">武公</em>，哀不忍绝其社稷，锡不毛之地，使复得改事君王，孤之愿也，然非所敢望也。敢布腹心，惟命是听。”<em class="r">庄王</em>为却三十里而后舍。<em class="r">楚</em>群臣曰：“自<em class="r">郢</em>至此，士大夫亦久劳矣。今得国舍之，何如？”<em class="r">庄王</em>曰：“所为伐，伐不服也。今已服，尚何求乎？”卒去。<em class="r">晋</em>闻<em class="r">楚</em>之伐<em class="r">郑</em>，发兵救<em class="r">郑</em>。其来持两端，故迟，比至<em class="r">河</em>，<em class="r">楚</em>兵已去。<em class="r">晋</em>将率或欲渡，或欲还，卒渡<em class="r">河</em>。<em class="r">庄王</em>闻，还击<em class="r">晋</em>。<em class="r">郑</em>反助<em class="r">楚</em>，大破<em class="r">晋</em>军于<em class="r">河</em>上。十年，<em class="r">晋</em>来伐<em class="r">郑</em>，以其反<em class="r">晋</em>而亲<em class="r">楚</em>也。</p>
<p>十一年，<em class="r">楚庄王</em>伐<em class="r">宋</em>，<em class="r">宋</em>告急于<em class="r">晋</em>。<em class="r">晋景公</em>欲发兵救<em class="r">宋</em>，<em class="r">伯宗</em>谏<em class="r">晋</em>君曰：“天方开<em class="r">楚</em>，未可伐也。”乃求壮士得<em class="r">霍</em>人<em class="r">解扬</em>，字<em class="r">子虎</em>，诓<em class="r">楚</em>，令<em class="r">宋</em>毋降。过<em class="r">郑</em>，<em class="r">郑</em>与<em class="r">楚</em>亲，乃执<em class="r">解扬</em>而献<em class="r">楚</em>。<em class="r">楚王</em>厚赐与约，使反其言，令<em class="r">宋</em>趣降，三要乃许。于是<em class="r">楚</em>登<em class="r">解扬</em>楼车，令呼<em class="r">宋</em>。遂负<em class="r">楚</em>约而致其<em class="r">晋</em>君命曰：“<em class="r">晋</em>方悉国兵以救<em class="r">宋</em>，<em class="r">宋</em>虽急，慎毋降<em class="r">楚</em>，<em class="r">晋</em>兵今至矣！”<em class="r">楚庄王</em>大怒，将杀之。<em class="r">解扬</em>曰：“君能制命为义，臣能承命为信。受吾君命以出，有死无陨。”<em class="r">庄王</em>曰：“若之许我，已而背之，其信安在？”<em class="r">解扬</em>曰：“所以许王，欲以成吾君命也。”将死，顾谓<em class="r">楚</em>军曰：“为人臣无忘尽忠得死者！”<em class="r">楚王</em>诸弟皆谏王赦之，于是赦<em class="r">解扬</em>使归。<em class="r">晋</em>爵之为上卿。</p>
<p>十八年，<em class="r">襄公</em>卒，子<em class="r">悼公㵒</em>立。</p>
<p><em class="r">悼公</em>元年，<em class="r">鄦公</em>恶<em class="r">郑</em>于<em class="r">楚</em>，<em class="r">悼公</em>使弟<em class="r">睔</em>于<em class="r">楚</em>自讼。讼不直，<em class="r">楚</em>囚<em class="r">睔</em>。于是<em class="r">郑悼公</em>来与<em class="r">晋</em>平，遂亲。<em class="r">睔</em>私于<em class="r">楚子反</em>，<em class="r">子反</em>言归<em class="r">睔</em>于<em class="r">郑</em>。</p>
<p>二年，<em class="r">楚</em>伐<em class="r">郑</em>，<em class="r">晋</em>兵来救。是岁，<em class="r">悼公</em>卒，立其弟<em class="r">睔</em>，是为<em class="r">成公</em>。</p>
<p><em class="r">成公</em>三年，<em class="r">楚共王</em>曰“<em class="r">郑成公</em>孤有德焉”，使人来与盟。<em class="r">成公</em>私与盟。秋，<em class="r">成公</em>朝<em class="r">晋</em>，<em class="r">晋</em>曰“<em class="r">郑</em>私平于<em class="r">楚</em>”，执之。使<em class="r">栾书</em>伐<em class="r">郑</em>。四年春，<em class="r">郑</em>患<em class="r">晋</em>围，<em class="r">公子如</em>乃立<em class="r">成公</em>庶兄<em class="r">&lt;imgalt=""class="kindle-cn-inline-character"src="Image00060.jpg"/&gt;</em>为君。其四月，<em class="r">晋</em>闻<em class="r">郑</em>立君，乃归<em class="r">成公</em>。<em class="r">郑</em>人闻<em class="r">成公</em>归，亦杀<em class="r">君&lt;imgalt=""class="kindle-cn-inline-character"src="Image00060.jpg"/&gt;</em>。迎<em class="r">成公</em>。<em class="r">晋</em>兵去。</p>
<p>十年，背<em class="r">晋</em>盟，盟于<em class="r">楚</em>。<em class="r">晋厉公</em>怒，发兵伐<em class="r">郑</em>。<em class="r">楚共王</em>救<em class="r">郑</em>。<em class="r">晋楚</em>战<em class="r">鄢陵</em>，<em class="r">楚</em>兵败，<em class="r">晋</em>射伤<em class="r">楚共王</em>目，俱罢而去。十三年，<em class="r">晋悼公</em>伐<em class="r">郑</em>，兵于<em class="r">洧</em>上。<em class="r">郑</em>城守，<em class="r">晋</em>亦去。</p>
<p>十四年，<em class="r">成公</em>卒，子<em class="r">恽</em>立。是为<em class="r">釐公</em>。</p>
<p><em class="r">釐公</em>五年，<em class="r">郑</em>相<em class="r">子驷</em>朝<em class="r">釐公</em>，<em class="r">釐公</em>不礼。<em class="r">子驷</em>怒，使厨人药杀<em class="r">釐公</em>，赴诸侯曰“<em class="r">釐公</em>暴病卒”。立<em class="r">釐公</em>子<em class="r">嘉</em>，<em class="r">嘉</em>时年五岁，是为<em class="r">简公</em>。</p>
<p><em class="r">简公</em>元年，诸公子谋欲诛相<em class="r">子驷</em>，<em class="r">子驷</em>觉之，反尽诛诸公子。二年，<em class="r">晋</em>伐<em class="r">郑</em>，<em class="r">郑</em>与盟，<em class="r">晋</em>去。冬，又与<em class="r">楚</em>盟。<em class="r">子驷</em>畏诛，故两亲<em class="r">晋</em>、<em class="r">楚</em>。三年，相_子_<em class="r">驷</em>欲自立为君，<em class="r">公子子孔</em>使<em class="r">尉止</em>杀相<em class="r">子驷</em>而代之。<em class="r">子孔</em>又欲自立。<em class="r">子产</em>曰：“<em class="r">子驷</em>为不可，诛之，今又效之，是乱无时息也。”于是<em class="r">子孔</em>从之而相<em class="r">郑简公</em>。</p>
<p>四年，<em class="r">晋</em>怒<em class="r">郑</em>与<em class="r">楚</em>盟，伐<em class="r">郑</em>，<em class="r">郑</em>与盟。<em class="r">楚共王</em>救<em class="r">郑</em>，败<em class="r">晋</em>兵。<em class="r">简公</em>欲与<em class="r">晋</em>平，<em class="r">楚</em>又囚<em class="r">郑</em>使者。</p>
<p>十二年，<em class="r">简公</em>怒相<em class="r">子孔</em>专国权，诛之，而以<em class="r">子产</em>为卿。十九年，<em class="r">简公</em>如<em class="r">晋</em>请<em class="r">卫君</em>还，而封<em class="r">子产</em>以六邑。<em class="r">子产</em>让，受其三邑。二十二年，<em class="r">吴</em>使<em class="r">延陵季子</em>于<em class="r">郑</em>，见<em class="r">子产</em>如旧交，谓<em class="r">子产</em>曰：“<em class="r">郑</em>之执政者侈，难将至，政将及子。子为政，必以礼；不然，<em class="r">郑</em>将败。”<em class="r">子产</em>厚遇<em class="r">季子</em>。二十三年，诸公子争宠相杀，又欲杀<em class="r">子产</em>。公子或谏曰：“<em class="r">子产</em>仁人，<em class="r">郑</em>所以存者<em class="r">子产</em>也，勿杀！”乃止。</p>
<p>二十五年，<em class="r">郑</em>使<em class="r">子产</em>于<em class="r">晋</em>，问<em class="r">平公</em>疾。<em class="r">平公</em>曰：“卜而曰<em class="r">实沈</em>、<em class="r">台骀</em>为祟，史官莫知，敢问？”对曰：“<em class="r">高辛氏</em>有二子，长曰<em class="r">阏伯</em>，季曰<em class="r">实沈</em>，居旷林，不相能也，日操干戈以相征伐。后帝弗臧，迁<em class="r">阏伯</em>于<em class="r">商丘</em>，主<em class="r">辰</em>，<em class="r">商</em>人是因，故<em class="r">辰</em>为<em class="r">商</em>星。迁<em class="r">实沈</em>于<em class="r">大夏</em>，主<em class="r">参</em>，<em class="r">唐</em>人是因，服事<em class="r">夏</em>、<em class="r">商</em>，其季世曰<em class="r">唐叔虞</em>。当<em class="r">武王邑姜</em>方娠<em class="r">大叔</em>，梦帝谓己：‘余命而子曰<em class="r">虞</em>，乃与之<em class="r">唐</em>，属之<em class="r">参</em>而蕃育其子孙。’及生有文在其掌曰‘虞’，遂以命之。及<em class="r">成王</em>灭<em class="r">唐</em>而国<em class="r">大叔</em>焉。故<em class="r">参</em>为<em class="r">晋</em>星。由是观之，则<em class="r">实沈</em>，<em class="r">参</em>神也。昔<em class="r">金天氏</em>有裔子曰<em class="r">昧</em>，为玄冥师，生<em class="r">允格</em>、<em class="r">台骀</em>。<em class="r">台骀</em>能业其官，宣<em class="r">汾</em>、<em class="r">洮</em>，障大泽，以处<em class="r">太原</em>。帝用嘉之，国之<em class="r">汾川</em>。<em class="r">沈</em>、<em class="r">姒</em>、<em class="r">蓐</em>、<em class="r">黄</em>实守其祀。今<em class="r">晋</em>主<em class="r">汾川</em>而灭之。由是观之，则<em class="r">台骀</em>，<em class="r">汾</em>、<em class="r">洮</em>神也。然是二者不害君身。山川之神，则水旱之菑萗之；日月星辰之神，则雪霜风雨不时禜之；若君疾，饮食哀乐女色所生也。”<em class="r">平公</em>及<em class="r">叔向</em>曰：“善，博物君子也！”厚为之礼于<em class="r">子产</em>。</p>
<p>二十七年夏，<em class="r">郑简公</em>朝<em class="r">晋</em>。冬，畏<em class="r">楚灵王</em>之强，又朝<em class="r">楚</em>，<em class="r">子产</em>从。二十八年，<em class="r">郑君</em>病，使<em class="r">子产</em>会诸侯，与<em class="r">楚灵王</em>盟于申，诛<em class="r">齐庆封</em>。</p>
<p>三十六年，<em class="r">简公</em>卒，子<em class="r">定公宁</em>立。秋，<em class="r">定公</em>朝<em class="r">晋昭公</em>。</p>
<p><em class="r">定公</em>元年，<em class="r">楚公子弃疾</em>弑其君<em class="r">灵王</em>而自立，为<em class="r">平王</em>。欲行德诸侯，归<em class="r">灵王</em>所侵<em class="r">郑</em>地于<em class="r">郑</em>。</p>
<p>四年，<em class="r">晋昭公</em>卒，其六卿强，公室卑。<em class="r">子产</em>谓<em class="r">韩宣子</em>曰：“为政必以德，毋忘所以立。”</p>
<p>六年，<em class="r">郑</em>火，公欲禳之。<em class="r">子产</em>曰：“不如修德。”</p>
<p>八年，<em class="r">楚太子建</em>来奔。十年，<em class="r">太子建</em>与<em class="r">晋</em>谋袭<em class="r">郑</em>。<em class="r">郑</em>杀<em class="r">建</em>，<em class="r">建</em>子<em class="r">胜</em>奔<em class="r">吴</em>。</p>
<p>十一年，<em class="r">定公</em>如<em class="r">晋</em>。<em class="r">晋</em>与<em class="r">郑</em>谋，诛<em class="r">周</em>乱臣，入<em class="r">敬王</em>于<em class="r">周</em>。</p>
<p>十三年，<em class="r">定公</em>卒，子<em class="r">献公虿</em>立。<em class="r">献公</em>十三年卒，子<em class="r">声公胜</em>立。当是时，<em class="r">晋</em>六卿强，侵夺<em class="r">郑</em>，<em class="r">郑</em>遂弱。</p>
<p><em class="r">声公</em>五年，<em class="r">郑</em>相<em class="r">子产</em>卒，<em class="r">郑</em>人皆哭泣，悲之如亡亲戚。<em class="r">子产</em>者，<em class="r">郑成公</em>少子也。为人仁爱人，事君忠厚。<em class="r">孔子</em>尝过<em class="r">郑</em>，与<em class="r">子产</em>如兄弟云。及闻<em class="r">子产</em>死，<em class="r">孔子</em>为泣曰：“古之遗爱也！”</p>
<p>八年，<em class="r">晋范</em>、<em class="r">中行氏</em>反<em class="r">晋</em>，告急于<em class="r">郑</em>，<em class="r">郑</em>救之。<em class="r">晋</em>伐<em class="r">郑</em>，败<em class="r">郑</em>军于<em class="r">铁</em>。</p>
<p>十四年，<em class="r">宋景公</em>灭<em class="r">曹</em>。二十年，<em class="r">齐田常</em>弑其君<em class="r">简公</em>，而<em class="r">常</em>相于<em class="r">齐</em>。二十二年，<em class="r">楚惠王</em>灭<em class="r">陈</em>。<em class="r">孔子</em>卒。</p>
<p>三十六年，<em class="r">晋知伯</em>伐<em class="r">郑</em>，取九邑。</p>
<p>三十七年，<em class="r">声公</em>卒，子<em class="r">哀公易</em>立。<em class="r">哀公</em>八年，<em class="r">郑</em>人弑<em class="r">哀公</em>而立<em class="r">声公</em>弟<em class="r">丑</em>，是为<em class="r">共公</em>。<em class="r">共公</em>三年，<em class="r">三晋</em>灭<em class="r">知伯</em>。三十一年，<em class="r">共公</em>卒，子<em class="r">幽公已</em>立。<em class="r">幽公</em>元年，<em class="r">韩武子</em>伐<em class="r">郑</em>，杀<em class="r">幽公</em>。<em class="r">郑</em>人立<em class="r">幽公</em>弟<em class="r">骀</em>，是为<em class="r">&lt;imgalt=""class="kindle-cn-inline-character"src="Image00060.jpg"/&gt;公</em>。</p>
<p><em class="r">&lt;imgalt=""class="kindle-cn-inline-character"src="Image00060.jpg"/&gt;公</em>十五年，<em class="r">韩景侯</em>伐<em class="r">郑</em>，取<em class="r">雍丘</em>。<em class="r">郑</em>城<em class="r">京</em>。</p>
<p>十六年，<em class="r">郑</em>伐<em class="r">韩</em>，败<em class="r">韩</em>兵于<em class="r">负黍</em>。二十年，<em class="r">韩</em>、<em class="r">赵</em>、<em class="r">魏</em>列为诸侯。二十三年，<em class="r">郑</em>围<em class="r">韩</em>之<em class="r">阳翟</em>。</p>
<p>二十五年，<em class="r">郑君</em>杀其相<em class="r">子阳</em>。二十七年，<em class="r">子阳</em>之党共弑<em class="r">&lt;imgalt=""class="kindle-cn-inline-character"src="Image00060.jpg"/&gt;公骀</em>而立<em class="r">幽公</em>弟<em class="r">乙</em>为君，是为<em class="r">郑君</em>。</p>
<p><em class="r">郑君乙</em>立二年，<em class="r">郑负黍</em>反，复归<em class="r">韩</em>。十一年，<em class="r">韩</em>伐<em class="r">郑</em>，取<em class="r">阳城</em>。</p>
<p>二十一年，<em class="r">韩哀侯</em>灭<em class="r">郑</em>，并其国。</p>
<p><em class="r">太史公</em>曰：语有之，“以权利合者，权利尽而交疏”，<em class="r">甫瑕</em>是也。<em class="r">甫瑕</em>虽以劫杀<em class="r">郑子</em>内<em class="r">厉公</em>，<em class="r">厉公</em>终背而杀之，此与<em class="r">晋</em>之<em class="r">里克</em>何异？守节如<em class="r">荀息</em>，身死而不能存<em class="r">奚齐</em>。变所从来，亦多故矣！</p>
		</div>
	</div>
</main>

</body>
</html>
