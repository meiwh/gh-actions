<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷五十七绛侯周勃世家第二十七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷五十七绛侯周勃世家第二十七</h1>
		<div class="content">
			<p><em class="r">绛侯周勃</em>者，<em class="r">沛</em>人也。其先<em class="r">卷</em>人，徙<em class="r">沛</em>。<em class="r">勃</em>以织薄曲为生，常为人吹箫给丧事，材官引强。</p>
<p><em class="r">高祖</em>之为<em class="r">沛公</em>初起，<em class="r">勃</em>以中涓从攻<em class="r">胡陵</em>，下<em class="r">方與</em>。<em class="r">方與</em>反，与战，却适。攻<em class="r">丰</em>。击<em class="r">秦</em>军<em class="r">砀</em>东。还军<em class="r">留</em>及<em class="r">萧</em>。复攻<em class="r">砀</em>，破之。下<em class="r">下邑</em>，先登。赐爵五大夫。攻<em class="r">蒙</em>、<em class="r">虞</em>，取之。击<em class="r">章邯</em>车骑，殿。定<em class="r">魏</em>地。攻<em class="r">爰戚</em>、<em class="r">东缗</em>，以往至<em class="r">栗</em>，取之。攻<em class="r">齧桑</em>，先登。击<em class="r">秦</em>军<em class="r">阿</em>下，破之。追至<em class="r">濮阳</em>，下<em class="r">甄</em>城。攻<em class="r">都关</em>、<em class="r">定陶</em>，袭取<em class="r">宛朐</em>，得<em class="r">单父</em>令。夜袭取<em class="r">临济</em>，<em class="r">攻张</em>，以前至<em class="r">卷</em>，破之。击<em class="r">李由</em>军<em class="r">雍丘</em>下。攻<em class="r">开封</em>，先至城下为多。后<em class="r">章邯</em>破杀<em class="r">项梁</em>，<em class="r">沛公</em>与<em class="r">项羽</em>引兵东如<em class="r">砀</em>。自初起<em class="r">沛</em>还至<em class="r">砀</em>，一岁二月。<em class="r">楚怀王</em>封<em class="r">沛公</em>号<em class="r">安武侯</em>，为<em class="r">砀郡</em>长。<em class="r">沛公</em>拜<em class="r">勃</em>为虎贲令，以令从<em class="r">沛公</em>定<em class="r">魏</em>地。攻<em class="r">东郡</em>尉于<em class="r">城武</em>，破之。击<em class="r">王离</em>军，破之。攻<em class="r">长社</em>，先登。攻<em class="r">颍阳</em>、<em class="r">缑氏</em>，绝<em class="r">河</em>津。击<em class="r">赵贲</em>军<em class="r">尸</em>北。南攻<em class="r">南阳</em>守<em class="r">&lt;imgalt=""class="kindle-cn-inline-character"src="Image00061.jpg"/&gt;</em>，破<em class="r">武关</em>、<em class="r">峣关</em>。破<em class="r">秦</em>军于<em class="r">蓝田</em>，至<em class="r">咸阳</em>，灭<em class="r">秦</em>。</p>
<p><em class="r">项羽</em>至，以<em class="r">沛公</em>为<em class="r">汉王</em>。<em class="r">汉王</em>赐<em class="r">勃</em>爵为<em class="r">威武侯</em>。从入<em class="r">汉中</em>，拜为将军。还定<em class="r">三秦</em>，至<em class="r">秦</em>，赐食邑<em class="r">怀德</em>。攻<em class="r">槐里</em>、<em class="r">好畤</em>，最。击<em class="r">赵贲</em>、内史<em class="r">保</em>于<em class="r">咸阳</em>，最。北攻<em class="r">漆</em>。击<em class="r">章平</em>、<em class="r">姚卬</em>军。西定&lt;imgalt=""class="kindle-cn-inline-character"src="Image00095.jpg"/&gt;。还<em class="r">下郿</em>、<em class="r">频阳</em>。围<em class="r">章邯废丘</em>。破<em class="r">西</em>丞。击<em class="r">盗巴</em>军，破之。攻<em class="r">上邦</em>。东守<em class="r">峣关</em>。转击<em class="r">项籍</em>。攻<em class="r">曲逆</em>，最。还守<em class="r">敖仓</em>，追<em class="r">项籍</em>。<em class="r">籍</em>已死，因东定<em class="r">楚</em>地<em class="r">泗水</em>、<em class="r">东海郡</em>，凡得二十二县。还守<em class="r">雒阳</em>、<em class="r">栎阳</em>，赐与<em class="r">颍阴侯</em>共食<em class="r">钟离</em>。以将军从<em class="r">高帝</em>击反者<em class="r">燕王臧荼</em>，破之<em class="r">易</em>下。所将卒当驰道为多。赐爵列侯，剖符世世勿绝。食<em class="r">绛</em>八千一百八十户，号<em class="r">绛</em>侯。</p>
<p>以将军从<em class="r">高帝</em>击反<em class="r">韩王信</em>于<em class="r">代</em>，降下<em class="r">霍人</em>。以前至<em class="r">武泉</em>，击<em class="r">胡</em>骑，破之<em class="r">武泉</em>北。转攻<em class="r">韩信</em>军<em class="r">铜鞮</em>，破之。还，降<em class="r">太原</em>六城。击<em class="r">韩信胡</em>骑<em class="r">晋阳</em>下，破之，下<em class="r">晋阳</em>。后击<em class="r">韩信</em>军于<em class="r">硰石</em>，破之，追北八十里。还攻<em class="r">楼烦</em>三城，因击<em class="r">胡</em>骑<em class="r">平城</em>下，所将卒当驰道为多。<em class="r">勃</em>迁为太尉。</p>
<p>击<em class="r">陈豨</em>，屠<em class="r">马邑</em>。所将卒斩<em class="r">豨</em>将军<em class="r">乘马&lt;imgalt=""class="kindle-cn-inline-character"src="Image00096.jpg"/&gt;</em>。击<em class="r">韩信</em>、<em class="r">陈豨</em>、<em class="r">赵利</em>军于<em class="r">楼烦</em>，破之。得<em class="r">豨</em>将<em class="r">宋最</em>、<em class="r">雁门</em>守<em class="r">圂</em>。因转攻得<em class="r">云中</em>守<em class="r">遫</em>、丞相<em class="r">箕肆</em>、将<em class="r">勋</em>。定<em class="r">雁门郡</em>十七县，<em class="r">云中郡</em>十二县。因复击<em class="r">豨灵丘</em>，破之，斩<em class="r">豨</em>，得<em class="r">豨</em>丞相<em class="r">程纵</em>、将军<em class="r">陈武</em>、都尉<em class="r">高肆</em>。定<em class="r">代郡</em>九县。</p>
<p><em class="r">燕王卢绾</em>反，<em class="r">勃</em>以相国代<em class="r">樊哙</em>将，击下<em class="r">蓟</em>，得<em class="r">绾</em>大将<em class="r">抵</em>、丞相<em class="r">偃</em>、守<em class="r">陉</em>、太尉<em class="r">弱</em>、御史大夫<em class="r">施</em>，屠<em class="r">浑都</em>。破<em class="r">绾</em>军<em class="r">上兰</em>，复击破<em class="r">绾</em>军<em class="r">沮阳</em>。追至长城，定<em class="r">上谷</em>十二县，<em class="r">右北平</em>十六县，<em class="r">辽西</em>、<em class="r">辽东</em>二十九县，<em class="r">渔阳</em>二十二县。最从<em class="r">高帝</em>得相国一人，丞相二人，将军、二千石各三人；别破军二，下城三，定郡五，县七十九，得丞相、大将各一人。</p>
<p><em class="r">勃</em>为人木强敦厚，<em class="r">高帝</em>以为可属大事。<em class="r">勃</em>不好文学，每召诸生说士，东向坐而责之：“趣为我语。”其椎少文如此。</p>
<p><em class="r">勃</em>既定<em class="r">燕</em>而归，<em class="r">高祖</em>已崩矣，以列侯事<em class="r">孝惠帝</em>。<em class="r">孝惠帝</em>六年，置太尉官，以<em class="r">勃</em>为太尉。十岁，<em class="r">高后</em>崩。<em class="r">吕禄</em>以<em class="r">赵王</em>为<em class="r">汉</em>上将军，<em class="r">吕产</em>以<em class="r">吕王</em>为<em class="r">汉</em>相国，秉<em class="r">汉</em>权，欲危<em class="r">刘氏</em>。<em class="r">勃</em>为太尉，不得入军门。<em class="r">陈平</em>为丞相，不得任事。于是<em class="r">勃</em>与<em class="r">平</em>谋，卒诛诸<em class="r">吕</em>而立<em class="r">孝文皇帝</em>。其语在《吕后》、《孝文》事中。</p>
<p><em class="r">文帝</em>既立，以<em class="r">勃</em>为右丞相，赐金五千斤，食邑万户。居月馀，人或说<em class="r">勃</em>曰：“君既诛诸<em class="r">吕</em>，立<em class="r">代王</em>，威震天下，而君受厚赏，处尊位，以宠，久之即祸及身矣。”<em class="r">勃</em>惧，亦自危，乃谢请归相印。上许之。岁馀，丞相<em class="r">平</em>卒，上复以<em class="r">勃</em>为丞相。十馀月，上曰：“前日吾诏列侯就国，或未能行，丞相吾所重，其率先之。”乃免相就国。</p>
<p>岁馀，每<em class="r">河东</em>守尉行县至<em class="r">绛</em>，<em class="r">绛侯勃</em>自畏恐诛，常被甲，令家人持兵以见之。其后人有上书告<em class="r">勃</em>欲反，下廷尉。廷尉下其事<em class="r">长安</em>，逮捕<em class="r">勃</em>治之。<em class="r">勃</em>恐，不知置辞。吏稍侵辱之。<em class="r">勃</em>以千金与狱吏，狱吏乃书牍背示之，曰“以公主为证”。公主者，<em class="r">孝文帝</em>女也，<em class="r">勃</em>太子<em class="r">胜之</em>尚之，故狱吏教引为证。<em class="r">勃</em>之益封受赐，尽以予<em class="r">薄昭</em>。及系急，<em class="r">薄昭</em>为言<em class="r">薄太后</em>，太后亦以为无反事。<em class="r">文帝</em>朝，太后以冒絮提<em class="r">文帝</em>，曰：“<em class="r">绛侯</em>绾皇帝玺，将兵于北军，不以此时反，今居一小县，顾欲反邪！”<em class="r">文帝</em>既见<em class="r">绛侯</em>狱辞，乃谢曰：“吏方验而出之。”于是使使持节赦<em class="r">绛侯</em>，复爵邑。<em class="r">绛侯</em>既出，曰：“吾尝将百万军，然安知狱吏之贵乎！”</p>
<p><em class="r">绛侯</em>复就国。<em class="r">孝文帝</em>十一年卒，谥为<em class="r">武侯</em>。子<em class="r">胜之</em>代侯。六岁，尚公主，不相中，坐杀人，国除。绝一岁，<em class="r">文帝</em>乃择<em class="r">绛侯勃</em>子贤者<em class="r">河内</em>守<em class="r">亚夫</em>，封为<em class="r">條侯</em>，续<em class="r">绛侯</em>后。</p>
<p><em class="r">條侯亚夫</em>自未侯为<em class="r">河内</em>守时，<em class="r">许负</em>相之，曰：“君后三岁而侯。侯八岁为将相，持国秉，贵重矣，于人臣无两。其后九岁而君饿死。”<em class="r">亚夫</em>笑曰：“臣之兄已代父侯矣，有如卒，子当代，<em class="r">亚夫</em>何说侯乎？然既已贵如<em class="r">负</em>言，又何说饿死？指示我。”<em class="r">许负</em>指其口曰：“有从理入口，此饿死法也。”居三岁，其兄<em class="r">绛侯胜之</em>有罪，<em class="r">孝文帝</em>择<em class="r">绛侯</em>子贤者，皆推<em class="r">亚夫</em>，乃封<em class="r">亚夫</em>为<em class="r">條侯</em>，续<em class="r">绛侯</em>后。</p>
<p><em class="r">文帝</em>之后六年，<em class="r">匈奴</em>大入边。乃以宗正<em class="r">刘礼</em>为将军，军<em class="r">霸上</em>；<em class="r">祝兹侯徐厉</em>为将军，军<em class="r">棘门</em>；以<em class="r">河内</em>守<em class="r">亚夫</em>为将军，军<em class="r">细柳</em>：以备<em class="r">胡</em>。上自劳军。至<em class="r">霸上</em>及<em class="r">棘门</em>军，直驰入，将以下骑送迎。已而之<em class="r">细柳</em>军，军士吏被甲，锐兵刃，彀弓弩，持满。天子先驱至，不得入。先驱曰：“天子且至！”军门都尉曰：“将军令曰‘军中闻将军令，不闻天子之诏’。”居无何，上至，又不得入。于是上乃使使持节诏将军：“吾欲入劳军。”<em class="r">亚夫</em>乃传言开壁门。壁门士吏谓从属车骑曰：“将军约，军中不得驱驰。”于是天子乃按辔徐行。至营，将军<em class="r">亚夫</em>持兵揖曰：“介胄之士不拜，请以军礼见。”天子为动，改容式车。使人称谢：“皇帝敬劳将军。”成礼而去。既出军门，群臣皆惊。<em class="r">文帝</em>曰：“嗟乎，此真将军矣！曩者<em class="r">霸上</em>、<em class="r">棘门</em>军，若儿戏耳，其将固可袭而虏也。至于<em class="r">亚夫</em>，可得而犯邪！”称善者久之。月馀，三军皆罢。乃拜<em class="r">亚夫</em>为中尉。</p>
<p><em class="r">孝文</em>且崩时，诫太子曰：“即有缓急，<em class="r">周亚夫</em>真可任将兵。”<em class="r">文帝</em>崩，拜<em class="r">亚夫</em>为车骑将军。</p>
<p><em class="r">孝景</em>三年，<em class="r">吴楚</em>反。<em class="r">亚夫</em>以中尉为太尉，东击<em class="r">吴楚</em>。因自请上曰：“<em class="r">楚</em>兵剽轻，难与争锋。愿以<em class="r">梁</em>委之，绝其粮道，乃可制。”上许之。</p>
<p>太尉既会兵<em class="r">荥阳</em>，<em class="r">吴</em>方攻<em class="r">梁</em>，<em class="r">梁</em>急，请救。太尉引兵东北走<em class="r">昌邑</em>，深壁而守。<em class="r">梁</em>日使使请太尉，太尉守便宜，不肯往。<em class="r">梁</em>上书言<em class="r">景帝</em>，<em class="r">景帝</em>使使诏救<em class="r">梁</em>。太尉不奉诏，坚壁不出，而使轻骑兵<em class="r">弓高侯</em>等绝<em class="r">吴楚</em>兵后食道。<em class="r">吴</em>兵乏粮，饥，数欲挑战，终不出。夜，军中惊，内相攻击扰乱，至于太尉帐下。太尉终卧不起。顷之，复定。后<em class="r">吴</em>奔壁东南陬，太尉使备西北。已而其精兵果奔西北，不得入。<em class="r">吴</em>兵既饿，乃引而去。太尉出精兵追击，大破之。<em class="r">吴王濞</em>弃其军，而与壮士数千人亡走，保于<em class="r">江南丹徒</em>。<em class="r">汉</em>兵因乘胜，遂尽虏之，降其兵，购<em class="r">吴王</em>千金。月馀，<em class="r">越</em>人斩<em class="r">吴王</em>头以告。凡相攻守三月，而<em class="r">吴楚</em>破平。于是诸将乃以太尉计谋为是。由此<em class="r">梁孝王</em>与太尉有卻。</p>
<p>归，复置太尉官。五岁，迁为丞相，<em class="r">景帝</em>甚重之。<em class="r">景帝</em>废<em class="r">栗太子</em>，丞相固争之，不得。<em class="r">景帝</em>由此疏之。而<em class="r">梁孝王</em>每朝，常与太后言<em class="r">條侯</em>之短。</p>
<p><em class="r">窦太后</em>曰：“皇后兄<em class="r">王信</em>可侯也。”<em class="r">景帝</em>让曰：“始<em class="r">南皮</em>、<em class="r">章武侯</em>先帝不侯，及臣即位乃侯之。信未得封也。”<em class="r">窦太后</em>曰：“人主各以时行耳。自<em class="r">窦长君</em>在时，竟不得侯，死后乃其子<em class="r">彭祖</em>顾得侯。吾甚恨之。帝趣侯<em class="r">信</em>也！”<em class="r">景帝</em>曰：“请得与丞相议之。”丞相议之，<em class="r">亚夫</em>曰：“<em class="r">高皇帝</em>约‘非<em class="r">刘氏</em>不得王，非有功不得侯。不如约，天下共击之’。今<em class="r">信</em>虽皇后兄，无功，侯之，非约也。”<em class="r">景帝</em>默然而止。</p>
<p>其后<em class="r">匈奴</em>王<em class="r">唯徐卢</em>等五人降，<em class="r">景帝</em>欲侯之以劝后。丞相<em class="r">亚夫</em>曰：“彼背其主降陛下，陛下侯之，则何以责人臣不守节者乎？”<em class="r">景帝</em>曰：“丞相议不可用。”乃悉封<em class="r">唯徐卢</em>等为列侯。<em class="r">亚夫</em>因谢病。<em class="r">景帝</em>中三年，以病免相。</p>
<p>顷之，<em class="r">景帝</em>居禁中，召<em class="r">條侯</em>，赐食。独置大胾，无切肉，又不置櫡。<em class="r">條侯</em>心不平，顾谓尚席取櫡。<em class="r">景帝</em>视而笑曰：“此不足君所乎？”<em class="r">條侯</em>免冠谢。上起，<em class="r">條侯</em>因趋出。<em class="r">景帝</em>以目送之，曰：“此怏怏者非少主臣也！”</p>
<p>居无何，<em class="r">條侯</em>子为父买工官尚方甲楣五百被可以葬者。取庸苦之，不予钱。庸知其盗买县官器，怒而上变告子，事连污<em class="r">條侯</em>。书既闻上，上下吏。吏簿责<em class="r">條侯</em>，<em class="r">條侯</em>不对。<em class="r">景帝</em>骂之曰：“吾不用也。”召诣廷尉。廷尉责曰：“君侯欲反邪？”<em class="r">亚夫</em>曰：“臣所买器，乃葬器也，何谓反邪？”吏曰：“君侯纵不反地上，即欲反地下耳。”吏侵之益急。初，吏捕<em class="r">條侯</em>，<em class="r">條侯</em>欲自杀，夫人止之，以故不得死，遂入廷尉。因不食五日，呕血而死。国除。</p>
<p>绝一岁，<em class="r">景帝</em>乃更封<em class="r">绛侯勃</em>他子<em class="r">坚</em>为<em class="r">平曲侯</em>，续<em class="r">绛侯</em>后。十九年卒，谥为<em class="r">共侯</em>。子<em class="r">建德</em>代侯，十三年，为太子太傅。坐酎金不善，<em class="r">元鼎</em>五年，有罪，国除。</p>
<p><em class="r">條侯</em>果饿死。死后，<em class="r">景帝</em>乃封<em class="r">王信</em>为<em class="r">盖侯</em>。</p>
<p><em class="r">太史公</em>曰：<em class="r">绛侯周勃</em>始为布衣时，鄙朴人也，才能不过凡庸。及从<em class="r">高祖</em>定天下，在将相位，诸<em class="r">吕</em>欲作乱，<em class="r">勃</em>匡国家难，复之乎正。虽<em class="r">伊尹</em>、<em class="r">周公</em>，何以加哉！<em class="r">亚夫</em>之用兵，持威重，执坚刃，<em class="r">穰苴</em>曷有加焉！足己而不学，守节不逊，终以穷困。悲夫！</p>
		</div>
	</div>
</main>

</body>
</html>
