<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷五十楚元王世家第二十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷五十楚元王世家第二十</h1>
		<div class="content">
			<p><em class="r">楚元王刘交</em>者，<em class="r">高祖</em>之同母少弟也，字<em class="r">游</em>。</p>
<p><em class="r">高祖</em>兄弟四人，长兄<em class="r">伯</em>，<em class="r">伯</em>蚤卒。始<em class="r">高祖</em>微时，尝辟事，时时与宾客过巨嫂食。嫂厌叔，叔与客来，嫂详为羹尽，栎釜，宾客以故去。已而视釜中尚有羹，<em class="r">高祖</em>由此怨其嫂。及<em class="r">高祖</em>为帝，封昆弟，而<em class="r">伯</em>子独不得封。太上皇以为言，<em class="r">高祖</em>曰：“某非忘封之也，为其母不长者耳。”于是乃封其子<em class="r">信</em>为<em class="r">羹颉侯</em>。而王次兄<em class="r">仲</em>于<em class="r">代</em>。</p>
<p><em class="r">高祖</em>六年，已禽<em class="r">楚王韩信</em>于<em class="r">陈</em>，乃以弟<em class="r">交</em>为<em class="r">楚王</em>，都<em class="r">彭城</em>。即位二十三年卒，子<em class="r">夷王郢</em>立。<em class="r">夷王</em>四年卒，子<em class="r">王戊</em>立。</p>
<p><em class="r">王戊</em>立二十年，冬，坐为<em class="r">薄太后</em>服私奸，削<em class="r">东海郡</em>。春，<em class="r">戊</em>与<em class="r">吴王</em>合谋反，其相<em class="r">张尚</em>、太傅<em class="r">赵夷吾</em>谏，不听。<em class="r">戊</em>则杀<em class="r">尚</em>、<em class="r">夷吾</em>，起兵与<em class="r">吴</em>西攻<em class="r">梁</em>，破<em class="r">棘壁</em>。至<em class="r">昌邑</em>南，与<em class="r">汉</em>将<em class="r">周亚夫</em>战。<em class="r">汉</em>绝<em class="r">吴楚</em>粮道，士卒饥，<em class="r">吴王</em>走，<em class="r">楚王戊</em>自杀，军遂降<em class="r">汉</em>。</p>
<p><em class="r">汉</em>已平<em class="r">吴楚</em>，<em class="r">孝景帝</em>欲以<em class="r">德侯</em>子续<em class="r">吴</em>，以<em class="r">元王</em>子<em class="r">礼</em>续<em class="r">楚</em>。<em class="r">窦太后</em>曰：“<em class="r">吴王</em>，老人也，宜为宗室顺善。今乃首率七国，纷乱天下，奈何续其后！”不许<em class="r">吴</em>，许立<em class="r">楚</em>后。是时<em class="r">礼</em>为<em class="r">汉</em>宗正。乃拜<em class="r">礼</em>为<em class="r">楚王</em>，奉<em class="r">元王</em>宗庙，是为<em class="r">楚文王</em>。</p>
<p><em class="r">文王</em>立三年卒，子<em class="r">安王道</em>立。<em class="r">安王</em>二十二年卒，子<em class="r">襄王注</em>立。<em class="r">襄王</em>立十四年卒，子<em class="r">王纯</em>代立。<em class="r">王纯</em>立，<em class="r">地节</em>二年，中人上书告<em class="r">楚王</em>谋反，王自杀，国除，入<em class="r">汉</em>为<em class="r">彭城郡</em>。</p>
<p><em class="r">赵王刘遂</em>者，其父<em class="r">高祖</em>中子，名<em class="r">友</em>，谥曰“幽”。<em class="r">幽王</em>以忧死，故为“幽”。<em class="r">高后</em>王<em class="r">吕禄</em>于<em class="r">赵</em>，一岁而<em class="r">高后</em>崩。大臣诛诸<em class="r">吕吕禄</em>等，乃立<em class="r">幽王</em>子<em class="r">遂</em>为<em class="r">赵王</em>。</p>
<p><em class="r">孝文帝</em>即位二年，立<em class="r">遂</em>弟<em class="r">辟彊</em>，取<em class="r">赵</em>之<em class="r">河间郡</em>为<em class="r">河间王</em>，是为<em class="r">文王</em>。立十三年卒，子<em class="r">哀王福</em>立。一年卒，无子，绝后，国除，入于<em class="r">汉</em>。</p>
<p><em class="r">遂</em>既王<em class="r">赵</em>二十六年，<em class="r">孝景帝</em>时坐<em class="r">晁错</em>以適削<em class="r">赵王常山</em>之郡。<em class="r">吴楚</em>反，<em class="r">赵王</em>遂与合谋起兵。其相<em class="r">建德</em>、内史<em class="r">王悍</em>谏，不听。<em class="r">遂</em>烧杀<em class="r">建德</em>、<em class="r">王悍</em>，发兵屯其西界，欲待<em class="r">吴</em>与俱西。北使<em class="r">匈奴</em>，与连和攻<em class="r">汉</em>。<em class="r">汉</em>使<em class="r">曲周侯郦寄</em>击之。<em class="r">赵王</em>遂还，城守<em class="r">邯郸</em>，相距七月。<em class="r">吴楚</em>败于<em class="r">梁</em>，不能西。<em class="r">匈奴</em>闻之，亦止，不肯入<em class="r">汉</em>边。<em class="r">栾布</em>自破<em class="r">齐</em>还，乃并兵引水灌<em class="r">赵城</em>。<em class="r">赵城</em>坏，<em class="r">赵王</em>自杀，<em class="r">邯郸</em>遂降。<em class="r">赵幽王</em>绝后。</p>
<p><em class="r">太史公</em>曰：国之将兴，必有祯祥，君子用而小人退。国之将亡，贤人隐，乱臣贵。使<em class="r">楚王戊</em>毋刑<em class="r">申公</em>，遵其言，<em class="r">赵</em>任<em class="r">防与先生</em>，岂有篡杀之谋，为天下僇哉？贤人乎，贤人乎！非质有其内，恶能用之哉？甚矣，“安危在出令，存亡在所任”，诚哉是言也！</p>
		</div>
	</div>
</main>

</body>
</html>
