<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史 记 卷 十 五六国年表第三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史 记 卷 十 五六国年表第三</h1>
		<div class="content">
			<p><em class="r">太史公</em>读《秦记》，至<em class="r">犬戎</em>败<em class="r">幽王</em>，<em class="r">周</em>东徙<em class="r">洛邑</em>，<em class="r">秦襄公</em>始封为诸侯，作<em class="r">西畤</em>用事上帝，僭端见矣。《礼》曰：“天子祭天地，诸侯祭其域内名山大川。”今<em class="r">秦</em>杂<em class="r">戎翟</em>之俗，先暴戾，后仁义，位在藩臣而胪于郊祀，君子惧焉。及<em class="r">文公</em>逾<em class="r">陇</em>，攘夷狄，尊<em class="r">陈宝</em>，营<em class="r">岐雍</em>之间，而<em class="r">穆公</em>修政，东竟至<em class="r">河</em>，则与<em class="r">齐桓</em>、<em class="r">晋文</em>中国侯伯侔矣。是后陪臣执政，大夫世禄，六卿擅<em class="r">晋</em>权，征伐会盟，威重于诸侯。及<em class="r">田常</em>杀<em class="r">简公</em>而相<em class="r">齐国</em>，诸侯晏然弗讨，海内争于战功矣。三国终之卒分<em class="r">晋</em>，<em class="r">田和</em>亦灭<em class="r">齐</em>而有之，六国之盛自此始。务在强兵并敌，谋诈用而从衡短长之说起。矫称蜂出，誓盟不信，虽置质剖符犹不能约束也。<em class="r">秦</em>始小国僻远，诸<em class="r">夏</em>宾之，比于<em class="r">戎翟</em>，至<em class="r">献公</em>之后常雄诸侯。论<em class="r">秦</em>之德义不如<em class="r">鲁卫</em>之暴戾者，量<em class="r">秦</em>之兵不如<em class="r">三晋</em>之强也，然卒并天下，非必险固便形势利也，盖若天所助焉。</p>
<p>或曰“东方物所始生，西方物之成孰”。夫作事者必于东南，收功实者常于西北。故<em class="r">禹</em>兴于<em class="r">西羌</em>，<em class="r">汤</em>起于<em class="r">亳</em>，<em class="r">周</em>之王也以<em class="r">丰镐</em>伐<em class="r">殷</em>，<em class="r">秦</em>之帝用<em class="r">雍州</em>兴，<em class="r">汉</em>之兴自<em class="r">蜀汉</em>。</p>
<p><em class="r">秦</em>既得意，烧天下《诗书》，诸侯史记尤甚，为其有所刺讥也。《诗书》所以复见者，多藏人家，而史记独藏<em class="r">周室</em>，以故灭。惜哉，惜哉！独有《秦记》，又不载日月，其文略不具。然<em class="r">战国</em>之权变亦有可颇采者，何必上古。<em class="r">秦</em>取天下多暴，然世异变，成功大。传曰“法后王”，何也？以其近己而俗变相类，议卑而易行也。学者牵于所闻，见<em class="r">秦</em>在帝位日浅，不察其终始，因举而笑之，不敢道，此与以耳食无异。悲夫！</p>
<p>余于是因《秦记》，踵《春秋》之后，起<em class="r">周元王</em>，表<em class="r">六国</em>时事，讫<em class="r">二世</em>，凡二百七十年，著诸所闻兴坏之端。后有君子，以览观焉。</p>
		</div>
	</div>
</main>

</body>
</html>
