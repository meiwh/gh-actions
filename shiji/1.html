<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>五帝本纪第一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>五帝本纪第一</h1>
		<div class="content">
			<p><em class="r">黄帝</em>者，<em class="r">少典</em>之子，姓<em class="r">公孙</em>，名曰<em class="r">轩辕</em>。生而神灵，弱而能言，幼而徇齐，长而敦敏，成而聪明。</p>
<p><em class="r">轩辕</em>之时，<em class="r">神农氏</em>世衰。诸侯相侵伐，暴虐百姓，而<em class="r">神农氏</em>弗能征。于是<em class="r">轩辕</em>乃习用干戈，以征不享，诸侯咸来宾从。而<em class="r">蚩尤</em>最为暴，莫能伐。<em class="r">炎帝</em>欲侵陵诸侯，诸侯咸归<em class="r">轩辕</em>。<em class="r">轩辕</em>乃修德振兵，治五气，蓺五种，抚万民，度四方，教熊罴貔貅䝙虎，以与<em class="r">炎帝</em>战于<em class="r">阪泉</em>之野。三战，然后得其志。<em class="r">蚩尤</em>作乱，不用帝命。于是<em class="r">黄帝</em>乃征师诸侯，与<em class="r">蚩尤</em>战于<em class="r">涿鹿</em>之野，遂禽杀<em class="r">蚩尤</em>。而诸侯咸尊<em class="r">轩辕</em>为天子，代<em class="r">神农氏</em>，是为<em class="r">黄帝</em>。天下有不顺者，<em class="r">黄帝</em>从而征之，平者去之，披山通道，未尝宁居。</p>
<p>东至于海，登<em class="r">丸山</em>，及<em class="r">岱宗</em>。西至于<em class="r">空桐</em>，登<em class="r">鸡头</em>。南至于<em class="r">江</em>，登<em class="r">熊</em>、<em class="r">湘</em>。北逐<em class="r">荤粥</em>，合符<em class="r">釜山</em>，而邑于<em class="r">涿鹿</em>之阿。迁徙往来无常处，以师兵为营卫。官名皆以云命，为云师。置左右大监，监于万国。万国和，而鬼神山川封禅与为多焉。获宝鼎，迎日推䇲。举<em class="r">风后</em>、<em class="r">力牧</em>、<em class="r">常先</em>、<em class="r">大鸿</em>以治民。顺天地之纪，幽明之占，死生之说，存亡之难。时播百谷草木，淳化鸟兽虫蛾，旁罗日月星辰水波土石金玉，劳勤心力耳目，节用水火材物。有土德之瑞，故号<em class="r">黄帝</em>。</p>
<p><em class="r">黄帝</em>二十五子，其得姓者十四人。</p>
<p><em class="r">黄帝</em>居<em class="r">轩辕之丘</em>，而娶于<em class="r">西陵</em>之女，是为<em class="r">嫘祖</em>。<em class="r">嫘祖</em>为<em class="r">黄帝</em>正妃，生二子，其后皆有天下：其一曰<em class="r">玄嚣</em>，是为<em class="r">青阳</em>，<em class="r">青阳</em>降居<em class="r">江水</em>；其二曰<em class="r">昌意</em>，降居<em class="r">若水</em>。<em class="r">昌意</em>娶<em class="r">蜀山氏</em>女，曰<em class="r">昌仆</em>，生<em class="r">高阳</em>，<em class="r">高阳</em>有圣德焉。<em class="r">黄帝</em>崩，葬<em class="r">桥山</em>。其孙<em class="r">昌意</em>之子<em class="r">高阳</em>立，是为<em class="r">帝颛顼</em>也。</p>
<p><em class="r">帝颛顼高阳</em>者，<em class="r">黄帝</em>之孙而<em class="r">昌意</em>之子也。静渊以有谋，疏通而知事；养材以任地，载时以象天，依鬼神以制义，治气以教化，絜诚以祭祀。北至于<em class="r">幽陵</em>，南至于<em class="r">交阯</em>，西至于<em class="r">流沙</em>，东至于<em class="r">蟠木</em>。动静之物，大小之神，日月所照，莫不砥属。</p>
<p><em class="r">帝颛顼</em>生子曰<em class="r">穷蝉</em>。<em class="r">颛顼</em>崩，而<em class="r">玄嚣</em>之孙<em class="r">高辛</em>立，是为<em class="r">帝喾</em>。</p>
<p><em class="r">帝喾高辛</em>者，<em class="r">黄帝</em>之曾孙也。<em class="r">高辛</em>父曰<em class="r">蟜极</em>，<em class="r">蟜极</em>父曰<em class="r">玄嚣</em>，<em class="r">玄嚣</em>父曰<em class="r">黄帝</em>。自<em class="r">玄嚣</em>与<em class="r">蟜极</em>皆不得在位，至<em class="r">高辛</em>即帝位。<em class="r">高辛</em>于<em class="r">颛顼</em>为族子。</p>
<p><em class="r">高辛</em>生而神灵，自言其名。普施利物，不于其身。聪以知远，明以察微。顺天之义，知民之急。仁而威，惠而信，修身而天下服。取地之财而节用之，抚教万民而利诲之，历日月而迎送之，明鬼神而敬事之。其色郁郁，其德嶷嶷。其动也时，其服也士。<em class="r">帝喾</em>溉执中而遍天下，日月所照，风雨所至，莫不从服。</p>
<p><em class="r">帝喾</em>娶<em class="r">陈锋氏</em>女，生<em class="r">放勋</em>。娶<em class="r">娵訾氏</em>女，生<em class="r">挚</em>。<em class="r">帝喾</em>崩，而<em class="r">挚</em>代立。<em class="r">帝挚</em>立，不善（崩），而弟<em class="r">放勋</em>立，是为<em class="r">帝尧</em>。</p>
<p><em class="r">帝尧</em>者，<em class="r">放勋</em>。其仁如天，其知如神。就之如日，望之如云。富而不骄，贵而不舒。黄收纯衣，彤车乘白马，能明驯德，以亲九族。九族既睦，便章百姓。百姓昭明，合和万国。</p>
<p>乃命<em class="r">羲</em>、<em class="r">和</em>，敬顺昊天，数法日月星辰，敬授民时。分命<em class="r">羲仲</em>，居<em class="r">郁夷</em>，曰<em class="r">旸谷</em>。敬道日出，便程东作。日中，星<em class="r">鸟</em>，以殷中春。其民析，鸟兽字微。申命<em class="r">羲叔</em>，居<em class="r">南交</em>。便程南为，敬致。日永，星<em class="r">火</em>，以正中夏。其民因，鸟兽希革。申命<em class="r">和仲</em>，居西土，曰<em class="r">昧谷</em>。敬道日入，便程西成。夜中，星<em class="r">虚</em>，以正中秋。其民夷易，鸟兽毛毨。申命<em class="r">和叔</em>，居北方，曰<em class="r">幽都</em>。便在伏物。日短，星<em class="r">昴</em>，以正中冬。其民燠，鸟兽氄毛。岁三百六十六日，以闰月正四时。信饬百官，众功皆兴。</p>
<p><em class="r">尧</em>曰：“谁可顺此事？”<em class="r">放齐</em>曰：“嗣子<em class="r">丹朱</em>开明。”<em class="r">尧</em>曰：“吁！顽凶，不用。”<em class="r">尧</em>又曰：“谁可者？”<em class="r">讙兜</em>曰：“<em class="r">共工</em>旁聚布功，可用。”<em class="r">尧</em>曰：“<em class="r">共工</em>善言，其用僻，似恭漫天，不可。”<em class="r">尧</em>又曰：“嗟，四岳，汤汤洪水滔天，浩浩怀山襄陵，下民其忧，有能使治者？”皆曰<em class="r">鲧</em>可。<em class="r">尧</em>曰：“<em class="r">鲧</em>负命毁族，不可。”岳曰：“异哉，试不可用而已。”<em class="r">尧</em>于是听岳用<em class="r">鲧</em>。九岁，功用不成。</p>
<p><em class="r">尧</em>曰：“嗟！四岳：朕在位七十载，汝能庸命，践朕位？”岳应曰：“鄙德忝帝位。”<em class="r">尧</em>曰：“悉举贵戚及疏远隐匿者。”众皆言于<em class="r">尧</em>曰：“有矜在民间，曰<em class="r">虞舜</em>。”<em class="r">尧</em>曰：“然，朕闻之。其何如？”岳曰：“盲者子。父顽，母嚚，弟傲，能和以孝，烝烝治，不至奸。”<em class="r">尧</em>曰：“吾其试哉。”于是<em class="r">尧</em>妻之二女，观其德于二女。<em class="r">舜</em>饬下二女于<em class="r">妫汭</em>，如妇礼。<em class="r">尧</em>善之，乃使<em class="r">舜</em>慎和五典，五典能从。乃遍入百官，百官时序。宾于四门，四门穆穆，诸侯远方宾客皆敬。<em class="r">尧</em>使<em class="r">舜</em>入山林川泽，暴风雷雨，<em class="r">舜</em>行不迷。<em class="r">尧</em>以为圣，召<em class="r">舜</em>曰：“女谋事至而言可绩，三年矣。女登帝位。”<em class="r">舜</em>让于德不怿。正月上日，<em class="r">舜</em>受终于<em class="r">文祖</em>。<em class="r">文祖</em>者，<em class="r">尧</em>大祖也。</p>
<p>于是<em class="r">帝尧</em>老，命<em class="r">舜</em>摄行天子之政，以观天命。<em class="r">舜</em>乃在璇玑玉衡，以齐七政。遂类于上帝，禋于六宗，望于山川，辩于群神。揖五瑞，择吉月日，见四岳诸牧，班瑞。岁二月，东巡狩，至于<em class="r">岱宗</em>，祡，望秩于山川。遂见东方君长，合时月正日，同律度量衡，修五礼五玉三帛二生一死为挚，如五器，卒乃复。五月，南巡狩；八月，西巡狩；十一月，北巡狩：皆如初。归，至于祖祢庙，用特牛礼。五岁一巡狩，群后四朝。遍告以言，明试以功，车服以庸。肇十有二州，决川。象以典刑，流宥五刑，鞭作官刑，扑作教刑，金作赎刑。眚灾过，赦；怙终贼，刑。钦哉，钦哉，惟刑之静哉！</p>
<p><em class="r">讙兜</em>进言<em class="r">共工</em>，<em class="r">尧</em>曰不可而试之工师，<em class="r">共工</em>果淫辟。四岳举<em class="r">鲧</em>治鸿水，<em class="r">尧</em>以为不可，岳强请试之，试之而无功，故百姓不便。<em class="r">三苗</em>在<em class="r">江淮</em>、<em class="r">荆州</em>数为乱。于是<em class="r">舜</em>归而言于帝，请流<em class="r">共工</em>于<em class="r">幽陵</em>，以变<em class="r">北狄</em>；放<em class="r">驩兜</em>于<em class="r">崇山</em>，以变<em class="r">南蛮</em>；迁<em class="r">三苗</em>于<em class="r">三危</em>，以变<em class="r">西戎</em>；殛<em class="r">鲧</em>于<em class="r">羽山</em>，以变<em class="r">东夷</em>：四罪而天下咸服。</p>
<p><em class="r">尧</em>立七十年得<em class="r">舜</em>，二十年而老，令<em class="r">舜</em>摄行天子之政，荐之于天。<em class="r">尧</em>辟位凡二十八年而崩。百姓悲哀，如丧父母。三年，四方莫举乐，以思<em class="r">尧</em>。<em class="r">尧</em>知子<em class="r">丹朱</em>之不肖，不足授天下，于是乃权授<em class="r">舜</em>。授<em class="r">舜</em>，则天下得其利而<em class="r">丹朱</em>病；授<em class="r">丹朱</em>，则天下病而<em class="r">丹朱</em>得其利。<em class="r">尧</em>曰“终不以天下之病而利一人”，而卒授<em class="r">舜</em>以天下。<em class="r">尧</em>崩，三年之丧毕，<em class="r">舜</em>让辟<em class="r">丹朱</em>于<em class="r">南河</em>之南。诸侯朝觐者不之<em class="r">丹朱</em>而之<em class="r">舜</em>，狱讼者不之<em class="r">丹朱</em>而之<em class="r">舜</em>，讴歌者不讴歌<em class="r">丹朱</em>而讴歌<em class="r">舜</em>。<em class="r">舜</em>曰“天也”，夫而后之中国践天子位焉，是为<em class="r">帝舜</em>。</p>
<p><em class="r">虞舜</em>者，名曰<em class="r">重华</em>。<em class="r">重华</em>父曰<em class="r">瞽叟</em>，<em class="r">瞽叟</em>父曰<em class="r">桥牛</em>，<em class="r">桥牛</em>父曰<em class="r">句望</em>，<em class="r">句望</em>父曰<em class="r">敬康</em>，<em class="r">敬康</em>父曰<em class="r">穷蝉</em>，<em class="r">穷蝉</em>父曰<em class="r">帝颛顼</em>，<em class="r">颛顼</em>父曰<em class="r">昌意</em>：以至<em class="r">舜</em>七世矣。自从<em class="r">穷蝉</em>以至<em class="r">帝舜</em>，皆微为庶人。</p>
<p><em class="r">舜</em>父<em class="r">瞽叟</em>盲，而<em class="r">舜</em>母死，<em class="r">瞽叟</em>更娶妻而生<em class="r">象</em>，<em class="r">象</em>傲。<em class="r">瞽叟</em>爱后妻子，常欲杀<em class="r">舜</em>，<em class="r">舜</em>避逃；及有小过，则受罪。顺事父及后母与弟，日以笃谨，匪有解。</p>
<p><em class="r">舜</em>，<em class="r">冀州</em>之人也。<em class="r">舜</em>耕<em class="r">历山</em>，渔<em class="r">雷泽</em>，陶<em class="r">河</em>滨，作什器于<em class="r">寿丘</em>，就时于<em class="r">负夏</em>。<em class="r">舜</em>父<em class="r">瞽叟</em>顽，母嚚，弟<em class="r">象</em>傲，皆欲杀<em class="r">舜</em>。<em class="r">舜</em>顺适不失子道，兄弟孝慈。欲杀，不可得；即求，尝在侧。</p>
<p><em class="r">舜</em>年二十以孝闻。三十而<em class="r">帝尧</em>问可用者，四岳咸荐<em class="r">虞舜</em>，曰可。于是<em class="r">尧</em>乃以二女妻<em class="r">舜</em>以观其内，使九男与处以观其外。<em class="r">舜</em>居<em class="r">妫汭</em>，内行弥谨。<em class="r">尧</em>二女不敢以贵骄事<em class="r">舜</em>亲戚，甚有妇道。<em class="r">尧</em>九男皆益笃。<em class="r">舜</em>耕<em class="r">历山</em>，<em class="r">历山</em>之人皆让畔；渔<em class="r">雷泽</em>，<em class="r">雷泽</em>上人皆让居；陶<em class="r">河</em>滨，<em class="r">河</em>滨器皆不苦窳。一年而所居成聚，二年成邑，三年成都。<em class="r">尧</em>乃赐<em class="r">舜</em>絺衣，与琴，为筑仓廪，予牛羊。<em class="r">瞽叟</em>尚复欲杀之，使<em class="r">舜</em>上涂廪，<em class="r">瞽叟</em>从下纵火焚廪。<em class="r">舜</em>乃以两笠自扞而下，去，得不死。后<em class="r">瞽叟</em>又使<em class="r">舜</em>穿井，<em class="r">舜</em>穿井为匿空旁出。<em class="r">舜</em>既入深，<em class="r">瞽叟</em>与<em class="r">象</em>共下土实井，<em class="r">舜</em>从匿空出，去。<em class="r">瞽叟</em>、<em class="r">象</em>喜，以<em class="r">舜</em>为已死。<em class="r">象</em>曰：“本谋者<em class="r">象</em>。”<em class="r">象</em>与其父母分，于是曰：“<em class="r">舜</em>妻<em class="r">尧</em>二女，与琴，<em class="r">象</em>取之。牛羊仓廪予父母。”<em class="r">象</em>乃止<em class="r">舜</em>宫居，鼓其琴。<em class="r">舜</em>往见之。<em class="r">象</em>鄂不怿，曰：“我思<em class="r">舜</em>正郁陶！”<em class="r">舜</em>曰：“然，尔其庶矣！”<em class="r">舜</em>复事<em class="r">瞽叟</em>爱弟弥谨。于是<em class="r">尧</em>乃试<em class="r">舜</em>五典百官，皆治。</p>
<p>昔<em class="r">高阳氏</em>有才子八人，世得其利，谓之“八恺”。<em class="r">高辛氏</em>有才子八人，世谓之“八元”。此十六族者，世济其美，不陨其名。至于<em class="r">尧</em>，<em class="r">尧</em>未能举。<em class="r">舜</em>举八恺，使主后土，以揆百事，莫不时序。举八元，使布五教于四方，父义，母慈，兄友，弟恭，子孝，内平外成。</p>
<p>昔<em class="r">帝鸿氏</em>有不才子，掩义隐贼，好行凶慝，天下谓之<em class="r">浑沌</em>。<em class="r">少暤氏</em>有不才子，毁信恶忠，崇饰恶言，天下谓之<em class="r">穷奇</em>。<em class="r">颛顼氏</em>有不才子，不可教训，不知话言，天下谓之<em class="r">祷杌</em>。此三族世忧之。至于<em class="r">尧</em>，<em class="r">尧</em>未能去。<em class="r">缙云氏</em>有不才子，贪于饮食，冒于货贿，天下谓之<em class="r">饕餮</em>。天下恶之，比之三凶。<em class="r">舜</em>宾于四门，乃流四凶族，迁于四裔，以御螭魅，于是四门辟，言毋凶人也。</p>
<p><em class="r">舜</em>入于大麓，烈风雷雨不迷，<em class="r">尧</em>乃知<em class="r">舜</em>之足授天下。<em class="r">尧</em>老，使<em class="r">舜</em>摄行天子政，巡狩。<em class="r">舜</em>得举用事二十年，而<em class="r">尧</em>使摄政。摄政八年而<em class="r">尧</em>崩。三年丧毕，让<em class="r">丹朱</em>，天下归<em class="r">舜</em>。而<em class="r">禹</em>、<em class="r">皋陶</em>、<em class="r">契</em>、<em class="r">后稷</em>、<em class="r">伯夷</em>、<em class="r">夔</em>、<em class="r">龙</em>、<em class="r">倕</em>、<em class="r">益</em>、<em class="r">彭祖</em>自<em class="r">尧</em>时而皆举用，未有分职。于是<em class="r">舜</em>乃至于<em class="r">文祖</em>，谋于四岳，辟四门，明通四方耳目，命十二牧论帝德，行厚德，远佞人，则蛮夷率服。<em class="r">舜</em>谓四岳曰：“有能奋庸美<em class="r">尧</em>之事者，使居官相事？”皆曰：“<em class="r">伯禹</em>为司空，可美帝功。”<em class="r">舜</em>曰：“嗟，然！<em class="r">禹</em>，汝平水土，维是勉哉。”<em class="r">禹</em>拜稽首，让于<em class="r">稷</em>、<em class="r">契</em>与<em class="r">皋陶</em>。<em class="r">舜</em>曰：“然，往矣。”<em class="r">舜</em>曰：“<em class="r">弃</em>，黎民始饥，汝后稷播时百谷。”<em class="r">舜</em>曰：“<em class="r">契</em>，百姓不亲，五品不驯，汝为司徒，而敬敷五教，在宽。”<em class="r">舜</em>曰：“<em class="r">皋陶</em>，蛮夷猾夏，寇贼奸轨，汝作士，五刑有服，五服三就；五流有度，五度三居：维明能信。”<em class="r">舜</em>曰：“谁能驯予工？”皆曰<em class="r">垂</em>可。于是以<em class="r">垂</em>为共工。<em class="r">舜</em>曰：“谁能驯予上下草木鸟兽？”皆曰<em class="r">益</em>可。于是以<em class="r">益</em>为朕虞。<em class="r">益</em>拜稽首，让于诸臣<em class="r">朱虎</em>、<em class="r">熊罴</em>。<em class="r">舜</em>曰：“往矣，汝谐。”遂以<em class="r">朱虎</em>、<em class="r">熊罴</em>为佐。<em class="r">舜</em>曰：“嗟！四岳，有能典朕三礼？”皆曰<em class="r">伯夷</em>可。<em class="r">舜</em>曰：“嗟！<em class="r">伯夷</em>，以汝为秩宗，夙夜维敬，直哉维静絜。”<em class="r">伯夷</em>让<em class="r">夔</em>、<em class="r">龙</em>。<em class="r">舜</em>曰：“然。以<em class="r">夔</em>为典乐，教稚子，直而温，宽而栗，刚而毋虐，简而毋傲；诗言意，歌长言，声依永，律和声，八音能谐，毋相夺伦，神人以和。”<em class="r">夔</em>曰：“於！予击石拊石，百兽率舞。”<em class="r">舜</em>曰：“<em class="r">龙</em>，朕畏忌谗说殄伪，振惊朕众，命汝为纳言，夙夜出入朕命，惟信。”<em class="r">舜</em>曰：“嗟！女二十有二人，敬哉，惟时相天事。”三岁一考功，三考绌陟，远近众功咸兴。分北<em class="r">三苗</em>。</p>
<p>此二十二人咸成厥功：<em class="r">皋陶</em>为大理，平，民各伏得其实；<em class="r">伯夷</em>主礼，上下咸让；<em class="r">垂</em>主工师，百工致功；<em class="r">益</em>主虞，山泽辟；<em class="r">弃</em>主稷，百谷时茂；<em class="r">契</em>主司徒，百姓亲和；<em class="r">龙</em>主宾客，远人至；十二牧行而九州莫敢辟违；唯<em class="r">禹</em>之功为大，披九山，通九泽，决九河，定九州，各以其职来贡，不失厥宜。方五千里，至于荒服。南抚<em class="r">交阯</em>、<em class="r">北发</em>，西<em class="r">戎</em>、<em class="r">析枝</em>、<em class="r">渠廋</em>、<em class="r">氐</em>、<em class="r">羌</em>，北<em class="r">山戎</em>、<em class="r">发</em>、<em class="r">息慎</em>，东<em class="r">长</em>、<em class="r">鸟夷</em>，四海之内咸戴<em class="r">帝舜</em>之功。于是<em class="r">禹</em>乃兴《九招》之乐，致异物，凤皇来翔。天下明德皆自<em class="r">虞帝</em>始。</p>
<p><em class="r">舜</em>年二十以孝闻，年三十<em class="r">尧</em>举之，年五十摄行天子事，年五十八<em class="r">尧</em>崩，年六十一代<em class="r">尧</em>践帝位。践帝位三十九年，南巡狩，崩于<em class="r">苍梧</em>之野。葬于<em class="r">江</em>南<em class="r">九疑</em>，是为<em class="r">零陵</em>。<em class="r">舜</em>之践帝位，载天子旗，往朝父<em class="r">瞽叟</em>，夔夔唯谨，如子道。封弟<em class="r">象</em>为诸侯。<em class="r">舜</em>子<em class="r">商均</em>亦不肖，<em class="r">舜</em>乃豫荐<em class="r">禹</em>于天。十七年而崩。三年丧毕，<em class="r">禹</em>亦乃让<em class="r">舜</em>子，如<em class="r">舜</em>让<em class="r">尧</em>子。诸侯归之，然后<em class="r">禹</em>践天子位。<em class="r">尧</em>子<em class="r">丹朱</em>，<em class="r">舜</em>子<em class="r">商均</em>，皆有疆土，以奉先祀。服其服，礼乐如之。以客见天子，天子弗臣，示不敢专也。</p>
<p>自<em class="r">黄帝</em>至<em class="r">舜</em>、<em class="r">禹</em>，皆同姓而异其国号，以章明德。故<em class="r">黄帝</em>为<em class="r">有熊</em>，<em class="r">帝颛顼</em>为<em class="r">高阳</em>，<em class="r">帝喾</em>为<em class="r">高辛</em>，<em class="r">帝尧</em>为<em class="r">陶唐</em>，<em class="r">帝舜</em>为<em class="r">有虞</em>。<em class="r">帝禹</em>为<em class="r">夏后</em>而别氏，姓<em class="r">姒氏</em>。<em class="r">契</em>为<em class="r">商</em>，姓<em class="r">子氏</em>。<em class="r">弃</em>为<em class="r">周</em>，姓<em class="r">姬氏</em>。</p>
<p><em class="r">太史公</em>曰：学者多称<em class="r">五帝</em>，尚矣。然《尚书》独载<em class="r">尧</em>以来；而百家言<em class="r">黄帝</em>，其文不雅驯，荐绅先生难言之。<em class="r">孔子</em>所传<em class="r">宰予</em>问《五帝德》及《帝系姓》，儒者或不传。余尝西至<em class="r">空桐</em>，北过<em class="r">涿鹿</em>，东渐于海，南浮<em class="r">江淮</em>矣，至长老皆各往往称<em class="r">黄帝</em>、<em class="r">尧</em>、<em class="r">舜</em>之处，风教固殊焉，总之不离古文者近是。予观《春秋》、《国语》，其发明《五帝德》、《帝系姓》章矣，顾弟弗深考，其所表见皆不虚。《书》缺有间矣，其轶乃时时见于他说。非好学深思，心知其意，固难为浅见寡闻道也。余并论次，择其言尤雅者，故著为本纪书首。</p>
		</div>
	</div>
</main>

</body>
</html>
