<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十三鲁仲连邹阳列传第二十三</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十三鲁仲连邹阳列传第二十三</h1>
		<div class="content">
			<p><em class="r">鲁仲连</em>者，<em class="r">齐</em>人也。好奇伟俶傥之画策，而不肯仕宦任职，好持高节。游于<em class="r">赵</em>。</p>
<p><em class="r">赵孝成王</em>时，而<em class="r">秦王</em>使<em class="r">白起</em>破<em class="r">赵长平</em>之军前后四十馀万，<em class="r">秦</em>兵遂东围<em class="r">邯郸</em>。<em class="r">赵王</em>恐，诸侯之救兵莫敢击<em class="r">秦</em>军。<em class="r">魏安釐王</em>使将军<em class="r">晋鄙</em>救<em class="r">赵</em>，畏<em class="r">秦</em>，止于<em class="r">荡阴</em>不进。<em class="r">魏王</em>使客将军<em class="r">新垣衍</em>间入<em class="r">邯郸</em>，因<em class="r">平原君</em>谓<em class="r">赵王</em>曰：“<em class="r">秦</em>所为急围<em class="r">赵</em>者，前与<em class="r">齐湣王</em>争强为帝，已而复归帝；今<em class="r">齐</em>已益弱，方今唯<em class="r">秦</em>雄天下，此非必贪<em class="r">邯郸</em>，其意欲复求为帝。<em class="r">赵</em>诚发使尊<em class="r">秦昭王</em>为帝，<em class="r">秦</em>必喜，罢兵去。”<em class="r">平原君</em>犹预未有所决。</p>
<p>此时<em class="r">鲁仲连</em>适游<em class="r">赵</em>，会<em class="r">秦</em>围<em class="r">赵</em>，闻<em class="r">魏</em>将欲令<em class="r">赵</em>尊<em class="r">秦</em>为帝，乃见<em class="r">平原君</em>曰：“事将奈何？”<em class="r">平原君</em>曰：“<em class="r">胜</em>也何敢言事！前亡四十万之众于外，今又内围<em class="r">邯郸</em>而不能去。<em class="r">魏王</em>使客将军<em class="r">新垣衍</em>令<em class="r">赵</em>帝<em class="r">秦</em>，今其人在是。<em class="r">胜</em>也何敢言事！”<em class="r">鲁仲连</em>曰：“吾始以君为天下之贤公子也，吾乃今然后知君非天下之贤公子也。<em class="r">梁</em>客<em class="r">新垣衍</em>安在？吾请为君责而归之。”<em class="r">平原君</em>曰：“<em class="r">胜</em>请为绍介而见之于先生。”<em class="r">平原君</em>遂见<em class="r">新垣衍</em>曰：“东国有<em class="r">鲁仲连先生</em>者，今其人在此，<em class="r">胜</em>请为绍介，交之于将军。”<em class="r">新垣衍</em>曰：“吾闻<em class="r">鲁仲连先生</em>，<em class="r">齐国</em>之高士也。<em class="r">衍</em>，人臣也，使事有职，吾不愿见<em class="r">鲁仲连先生</em>。”<em class="r">平原君</em>曰：“<em class="r">胜</em>既已泄之矣。”<em class="r">新垣衍</em>许诺。</p>
<p><em class="r">鲁连</em>见<em class="r">新垣衍</em>而无言。<em class="r">新垣衍</em>曰：“吾视居此围城之中者，皆有求于<em class="r">平原君</em>者也；今吾观先生之玉貌，非有求于<em class="r">平原君</em>者也，曷为久居此围城之中而不去？”<em class="r">鲁仲连</em>曰：“世以<em class="r">鲍焦</em>为无从颂而死者，皆非也。众人不知，则为一身。彼<em class="r">秦</em>者，弃礼义而上首功之国也，权使其士，虏使其民。彼即肆然而为帝，过而为政于天下，则<em class="r">连</em>有蹈<em class="r">东海</em>而死耳，吾不忍为之民也。所为见将军者，欲以助<em class="r">赵</em>也。”</p>
<p><em class="r">新垣衍</em>曰：“先生助之将奈何？”<em class="r">鲁连</em>曰：“吾将使<em class="r">梁</em>及<em class="r">燕</em>助之，<em class="r">齐</em>、<em class="r">楚</em>则固助之矣。”<em class="r">新垣衍</em>曰：“<em class="r">燕</em>则吾请以从矣；若乃<em class="r">梁</em>者，则吾乃<em class="r">梁</em>人也，先生恶能使<em class="r">梁</em>助之？”<em class="r">鲁连</em>曰：“<em class="r">梁</em>未睹<em class="r">秦</em>称帝之害故耳。使<em class="r">梁</em>睹<em class="r">秦</em>称帝之害，则必助<em class="r">赵</em>矣。”</p>
<p><em class="r">新垣衍</em>曰：“<em class="r">秦</em>称帝之害何如？”<em class="r">鲁连</em>曰：“昔者<em class="r">齐威王</em>尝为仁义矣，率天下诸侯而朝<em class="r">周</em>。<em class="r">周</em>贫且微，诸侯莫朝，而<em class="r">齐</em>独朝之。居岁馀，<em class="r">周烈王</em>崩，<em class="r">齐</em>后往，<em class="r">周</em>怒，赴于<em class="r">齐</em>曰：‘天崩地坼，天子下席。东藩之臣因<em class="r">齐</em>后至，则斮。’<em class="r">齐威王</em>勃然怒曰：‘叱嗟，而母婢也！’卒为天下笑。故生则朝<em class="r">周</em>，死则叱之，诚不忍其求也。彼天子固然，其无足怪。”</p>
<p><em class="r">新垣衍</em>曰：“先生独不见夫仆乎？十人而从一人者，宁力不胜而智不若邪？畏之也。”<em class="r">鲁仲连</em>曰：“呜呼！<em class="r">梁</em>之比于<em class="r">秦</em>若仆邪？”<em class="r">新垣衍</em>曰：“然。”<em class="r">鲁仲连</em>曰：“吾将使<em class="r">秦王</em>烹醢<em class="r">梁王</em>。”<em class="r">新垣衍</em>怏然不悦，曰：“噫嘻，亦太甚矣，先生之言也！先生又恶能使<em class="r">秦王</em>烹醢<em class="r">梁王</em>？”<em class="r">鲁仲连</em>曰：“固也，吾将言之。昔者<em class="r">九侯</em>、<em class="r">鄂侯</em>、<em class="r">文王</em>，<em class="r">纣</em>之三公也。<em class="r">九侯</em>有子而好，献之于<em class="r">纣</em>，<em class="r">纣</em>以为恶，醢<em class="r">九侯</em>。<em class="r">鄂侯</em>争之强，辩之疾，故脯<em class="r">鄂侯</em>。<em class="r">文王</em>闻之，喟然而叹，故拘之<em class="r">牖里</em>之库百日，欲令之死。曷为与人俱称王，卒就脯醢之地？<em class="r">齐湣王</em>之<em class="r">鲁</em>，<em class="r">夷维子</em>为执策而从，谓<em class="r">鲁</em>人曰：‘子将何以待吾君？’<em class="r">鲁</em>人曰：‘吾将以十太牢待子之君。’<em class="r">夷维子</em>曰：‘子安取礼而来待吾君？彼吾君者，天子也。天子巡狩，诸侯辟舍，纳管籥，摄衽抱机，视膳于堂下，天子已食，乃退而听朝也。’<em class="r">鲁</em>人投其籥，不果纳。不得入于<em class="r">鲁</em>，将之<em class="r">薛</em>，假途于<em class="r">邹</em>。当是时，<em class="r">邹</em>君死，<em class="r">湣王</em>欲入吊，<em class="r">夷维子</em>谓<em class="r">邹</em>之孤曰：‘天子吊，主人必将倍殡棺，设北面于南方，然后天子南面吊也。’<em class="r">邹</em>之群臣曰：‘必若此，吾将伏剑而死。’固不敢入于<em class="r">邹</em>。<em class="r">邹</em>、<em class="r">鲁</em>之臣，生则不得事养，死则不得赙襚，然且欲行天子之礼于<em class="r">邹</em>、<em class="r">鲁</em>，<em class="r">邹</em>、<em class="r">鲁</em>之臣不果纳。今<em class="r">秦</em>万乘之国也，<em class="r">梁</em>亦万乘之国也。俱据万乘之国，各有称王之名，睹其一战而胜，欲从而帝之，是使<em class="r">三晋</em>之大臣不如<em class="r">邹</em>、<em class="r">鲁</em>之仆妾也。且<em class="r">秦</em>无已而帝，则且变易诸侯之大臣。彼将夺其所不肖而与其所贤，夺其所憎而与其所爱。彼又将使其子女谗妾为诸侯妃姬，处<em class="r">梁</em>之宫。<em class="r">梁王</em>安得晏然而已乎？而将军又何以得故宠乎？”</p>
<p>于是<em class="r">新垣衍</em>起，再拜谢曰：“始以先生为庸人，吾乃今日知先生为天下之士也。吾请出，不敢复言帝<em class="r">秦</em>。”<em class="r">秦</em>将闻之，为却军五十里。适会<em class="r">魏公子无忌</em>夺<em class="r">晋鄙</em>军以救<em class="r">赵</em>，击<em class="r">秦</em>军，<em class="r">秦</em>军遂引而去。</p>
<p>于是<em class="r">平原君</em>欲封<em class="r">鲁连</em>，<em class="r">鲁连</em>辞让者三，终不肯受。<em class="r">平原君</em>乃置酒，酒酣起前，以千金为<em class="r">鲁连</em>寿。<em class="r">鲁连</em>笑曰：“所贵于天下之士者，为人排患释难解纷乱而无取也。即有取者，是商贾之事也，而<em class="r">连</em>不忍为也。”遂辞<em class="r">平原君</em>而去，终身不复见。</p>
<p>其后二十馀年，<em class="r">燕</em>将攻下<em class="r">聊城</em>，<em class="r">聊城</em>人或谗之<em class="r">燕</em>，<em class="r">燕</em>将惧诛，因保守<em class="r">聊城</em>，不敢归。<em class="r">齐田单</em>攻<em class="r">聊城</em>岁馀，士卒多死而<em class="r">聊城</em>不下。<em class="r">鲁连</em>乃为书，约之矢以射城中，遗<em class="r">燕</em>将。书曰：</p>
<divclass="kindle-cn-para-2em-indent">
吾闻之，智者不倍时而弃利，勇士不却死而灭名，忠臣不先身而后君。今公行一朝之忿，不顾_燕王_之无臣，非忠也；杀身亡_聊城_，而威不信于_齐_，非勇也；功败名灭，后世无称焉，非智也。三者世主不臣，说士不载，故智者不再计，勇士不怯死。今死生荣辱，贵贱尊卑，此时不再至，愿公详计而无与俗同。
<p>且<em class="r">楚</em>攻<em class="r">齐</em>之<em class="r">南阳</em>，<em class="r">魏</em>攻<em class="r">平陆</em>，而<em class="r">齐</em>无南面之心，以为亡<em class="r">南阳</em>之害小，不如得<em class="r">济北</em>之利大，故定计审处之。今<em class="r">秦</em>人下兵，<em class="r">魏</em>不敢东面；衡<em class="r">秦</em>之势成，<em class="r">楚国</em>之形危；<em class="r">齐</em>弃<em class="r">南阳</em>，断右壤，定<em class="r">济北</em>，计犹且为之也。且夫<em class="r">齐</em>之必决于<em class="r">聊城</em>，公勿再计。今<em class="r">楚魏</em>交退于<em class="r">齐</em>，而<em class="r">燕</em>救不至。以全<em class="r">齐</em>之兵，无天下之规，与<em class="r">聊城</em>共据期年之敝，则臣见公之不能得也。且<em class="r">燕</em>国大乱，君臣失计，上下迷惑，<em class="r">栗腹</em>以十万之众五折于外，以万乘之国被围于<em class="r">赵</em>，壤削主困，为天下僇笑。国敝而祸多，民无所归心。今公又以敝<em class="r">聊</em>之民距全<em class="r">齐</em>之兵，是<em class="r">墨翟</em>之守也。食人炊骨，士无反外之心，是<em class="r">孙膑</em>之兵也。能见于天下。虽然，为公计者，不如全车甲以报于<em class="r">燕</em>。车甲全而归<em class="r">燕</em>，<em class="r">燕王</em>必喜；身全而归于国，士民如见父母，交游攘臂而议于世，功业可明。上辅孤主以制群臣，下养百姓以资说士，矫国更俗，功名可立也。亡意亦捐<em class="r">燕</em>弃世，东游于<em class="r">齐</em>乎？裂地定封，富比乎<em class="r">陶</em>、<em class="r">卫</em>，世世称孤，与<em class="r">齐</em>久存，又一计也。此两计者，显名厚实也，愿公详计而审处一焉。</p>
<p>且吾闻之，规小节者不能成荣名，恶小耻者不能立大功。昔者<em class="r">管夷吾</em>射<em class="r">桓公</em>中其钩，篡也；遗<em class="r">公子纠</em>不能死，怯也；束缚桎梏，辱也。若此三行者，世主不臣而乡里不通。乡使<em class="r">管子</em>幽囚而不出，身死而不反于<em class="r">齐</em>，则亦名不免为辱人贱行矣。臧获且羞与之同名矣，况世俗乎！故<em class="r">管子</em>不耻身在缧绁之中而耻天下之不治，不耻不死<em class="r">公子纠</em>而耻威之不信于诸侯，故兼三行之过而为<em class="r">五霸</em>首，名高天下而光烛邻国。<em class="r">曹子</em>为<em class="r">鲁</em>将，三战三北，而亡地五百里。乡使<em class="r">曹子</em>计不反顾，议不还踵，刎颈而死，则亦名不免为败军禽将矣。<em class="r">曹子</em>弃三北之耻，而退与<em class="r">鲁</em>君计。<em class="r">桓公</em>朝天下，会诸侯，<em class="r">曹子</em>以一剑之任，枝<em class="r">桓公</em>之心于坛坫之上，颜色不变，辞气不悖，三战之所亡一朝而复之，天下震动，诸侯惊骇，威加<em class="r">吴</em>、<em class="r">越</em>。若此二士者，非不能成小廉而行小节也，以为杀身亡躯，绝世灭后，功名不立，非智也。故去感忿之怨，立终身之名；弃忿&lt;imgalt=""class="kindle-cn-inline-character"src="Image00115.jpg"/&gt;之节，定累世之功。是以业与<em class="r">三王</em>争流，而名与天壤相弊也。愿公择一而行之。</p>
</div>
_燕_将见_鲁连_书，泣三日，犹豫不能自决。欲归_燕_，已有隙，恐诛；欲降_齐_，所杀虏于_齐_甚众，恐已降而后见辱。喟然叹曰：“与人刃我，宁自刃。”乃自杀。_聊城_乱，_田单_遂屠_聊城_。归而言_鲁连_，欲爵之。_鲁连_逃隐于海上，曰：“吾与富贵而屈于人，宁贫贱而轻世肆志焉。”
<p><em class="r">邹阳</em>者，<em class="r">齐</em>人也。游于<em class="r">梁</em>，与故<em class="r">吴</em>人<em class="r">庄忌夫子</em>、<em class="r">淮阴枚生</em>之徒交。上书而介于<em class="r">羊胜</em>、<em class="r">公孙诡</em>之间。<em class="r">胜</em>等嫉<em class="r">邹阳</em>，恶之<em class="r">梁孝王</em>。<em class="r">孝王</em>怒，下之吏，将欲杀之。<em class="r">邹阳</em>客游，以谗见禽，恐死而负累，乃从狱中上书曰：</p>
<divclass="kindle-cn-para-2em-indent">
臣闻忠无不报，信不见疑，臣常以为然，徒虚语耳。昔者_荆轲_慕_燕丹_之义，白虹贯日，太子畏之；_卫先生_为_秦_画_长平_之事，_太白_蚀_昴_，而_昭王_疑之。夫精变天地而信不喻两主，岂不哀哉！今臣尽忠竭诚，毕议愿知，左右不明，卒从吏讯，为世所疑，是使_荆轲_、_卫先生_复起，而_燕_、_秦_不悟也。愿大王孰察之。
<p>昔<em class="r">卞和</em>献宝，<em class="r">楚王</em>刖之；<em class="r">李斯</em>竭忠，<em class="r">胡亥</em>极刑。是以<em class="r">箕子</em>佯狂，<em class="r">接舆</em>避世，恐遭此患也。愿大王孰察<em class="r">卞和</em>、<em class="r">李斯</em>之意，而后<em class="r">楚王</em>、<em class="r">胡亥</em>之听，无使臣为<em class="r">箕子</em>、<em class="r">接舆</em>所笑。臣闻<em class="r">比干</em>剖心，<em class="r">子胥</em>鸱夷，臣始不信，乃今知之。愿大王孰察，少加怜焉。</p>
<p>谚曰：“有白头如新，倾盖如故。”何则？知与不知也。故昔<em class="r">樊於期</em>逃<em class="r">秦</em>之<em class="r">燕</em>，藉<em class="r">荆轲</em>首以奉<em class="r">丹</em>之事；<em class="r">王奢</em>去<em class="r">齐</em>之<em class="r">魏</em>，临城自刭以却<em class="r">齐</em>而存<em class="r">魏</em>。夫<em class="r">王奢</em>、<em class="r">樊於期</em>非新于<em class="r">齐</em>、<em class="r">秦</em>而故于<em class="r">燕</em>、<em class="r">魏</em>也，所以去二国死两君者，行合于志而慕义无穷也。是以<em class="r">苏秦</em>不信于天下，而为<em class="r">燕尾生</em>；<em class="r">白圭</em>战亡六城，为<em class="r">魏</em>取<em class="r">中山</em>。何则？诚有以相知也。<em class="r">苏秦</em>相<em class="r">燕</em>，<em class="r">燕</em>人恶之于王，王按剑而怒，食以&lt;imgalt=""class="kindle-cn-inline-character"src="Image00116.jpg"/&gt;&lt;imgalt=""class="kindle-cn-inline-character"src="Image00117.jpg"/&gt;；<em class="r">白圭</em>显于<em class="r">中山</em>，<em class="r">中山</em>人恶之<em class="r">魏文侯</em>，<em class="r">文侯</em>投之以夜光之璧。何则？两主二臣，剖心坼肝相信，岂移于浮辞哉！</p>
<p>故女无美恶，入宫见妒；士无贤不肖，入朝见嫉。昔者<em class="r">司马喜</em>髌脚于<em class="r">宋</em>，卒相<em class="r">中山</em>；<em class="r">范睢</em>摺胁折齿于<em class="r">魏</em>，卒为<em class="r">应侯</em>。此二人者，皆信必然之画，捐朋党之私，挟孤独之位，故不能自免于嫉妒之人也。是以<em class="r">申徒狄</em>自沉于<em class="r">河</em>，<em class="r">徐衍</em>负石入海。不容于世，义不苟取，比周于朝，以移主上之心。故<em class="r">百里奚</em>乞食于路，<em class="r">缪公</em>委之以政；<em class="r">宁戚</em>饭牛车下，而<em class="r">桓公</em>任之以国。此二人者，岂借宦于朝，假誉于左右，然后二主用之哉？感于心，合于行，亲于胶漆，昆弟不能离，岂惑于众口哉？故偏听生奸，独任成乱。昔者<em class="r">鲁</em>听<em class="r">季孙</em>之说而逐<em class="r">孔子</em>，<em class="r">宋</em>信<em class="r">子罕</em>之计而囚<em class="r">墨翟</em>。夫以<em class="r">孔</em>、<em class="r">墨</em>之辩，不能自免于谗谀，而二国以危。何则？众口铄金，积毁销骨也。是以<em class="r">秦</em>用<em class="r">戎</em>人<em class="r">由余</em>而霸中国，<em class="r">齐</em>用<em class="r">越</em>人<em class="r">蒙</em>而强<em class="r">威</em>、<em class="r">宣</em>。此二国，岂拘于俗，牵于世，系阿偏之辞哉？公听并观，垂名当世。故意合则胡越为昆弟，<em class="r">由余</em>、<em class="r">越</em>人<em class="r">蒙</em>是矣；不合，则骨肉出逐不收，<em class="r">朱</em>、<em class="r">象</em>、<em class="r">管</em>、<em class="r">蔡</em>是矣。今人主诚能用<em class="r">齐</em>、<em class="r">秦</em>之义，后<em class="r">宋</em>、<em class="r">鲁</em>之听，则<em class="r">五伯</em>不足称，<em class="r">三王</em>易为也。</p>
<p>是以圣王觉寤，捐<em class="r">子之</em>之心，而能不说于<em class="r">田常</em>之贤；封<em class="r">比干</em>之后，修孕妇之墓，故功业复就于天下。何则？欲善无厌也。夫<em class="r">晋文公</em>亲其仇，强霸诸侯；<em class="r">齐桓公</em>用其仇，而一匡天下。何则，慈仁殷勤，诚加于心，不可以虚辞借也。</p>
<p>至夫<em class="r">秦</em>用<em class="r">商鞅</em>之法，东弱<em class="r">韩</em>、<em class="r">魏</em>，兵强天下，而卒车裂之；<em class="r">越</em>用<em class="r">大夫种</em>之谋，禽劲<em class="r">吴</em>，霸中国，而卒诛其身。是以<em class="r">孙叔敖</em>三去相而不悔，<em class="r">於陵子仲</em>辞三公为人灌园。今人主诚能去骄傲之心，怀可报之意，披心腹，见情素，堕肝胆，施德厚，终与之穷达，无爱于士，则<em class="r">桀</em>之狗可使吠<em class="r">尧</em>，而<em class="r">蹠</em>之客可使刺<em class="r">由</em>；况因万乘之权，假圣王之资乎？然则<em class="r">荆轲</em>之湛七族，<em class="r">要离</em>之烧妻子，岂足道哉！</p>
<p>臣闻明月之珠，夜光之璧，以暗投人于道路，人无不按剑相眄者。何则？无因而至前也。蟠木根柢，轮囷离诡，而为万乘器者。何则？以左右先为之容也。故无因至前，虽出<em class="r">随侯</em>之珠，夜光之璧，犹结怨而不见德。故有人先谈，则以枯木朽株树功而不忘。今夫天下布衣穷居之士，身在贫贱，虽蒙<em class="r">尧</em>、<em class="r">舜</em>之术，挟<em class="r">伊</em>、<em class="r">管</em>之辩，怀<em class="r">龙逄</em>、<em class="r">比干</em>之意，欲尽忠当世之君，而素无根柢之容，虽竭精思，欲开忠信，辅人主之治，则人主必有按剑相眄之迹，是使布衣不得为枯木朽株之资也。</p>
<p>是以圣王制世御俗，独化于陶钧之上，而不牵于卑乱之语，不夺于众多之口。故<em class="r">秦皇帝</em>任中庶子<em class="r">蒙嘉</em>之言，以信<em class="r">荆轲</em>之说，而匕首窃发；<em class="r">周文王</em>猎<em class="r">泾</em>、<em class="r">渭</em>，载<em class="r">吕尚</em>而归，以王天下。故<em class="r">秦</em>信左右而杀，<em class="r">周</em>用乌集而王。何则？以其能越挛拘之语，驰域外之议，独观于昭旷之道也。</p>
<p>今人主沉于谄谀之辞，牵于帷裳之制，使不羁之士与牛骥同皂，此<em class="r">鲍焦</em>所以忿于世而不留富贵之乐也。</p>
<p>臣闻盛饰入朝者不以利污义，砥厉名号者不以欲伤行，故县名<em class="r">胜母</em>而<em class="r">曾子</em>不入，邑号<em class="r">朝歌</em>而<em class="r">墨子</em>回车。今欲使天下寥廓之士，摄于威重之权，主于位势之贵，故回面污行以事谄谀之人而求亲近于左右，则士伏死堀穴岩薮之中耳，安肯有尽忠信而趋阙下者哉！</p>
<pclass="kindle-cn-noindent">书奏_梁孝王_，_孝王_使人出之，卒为上客。</p></div>
_太史公_曰：_鲁连_其指意虽不合大义，然余多其在布衣之位，荡然肆志，不屈于诸侯，谈说于当世，折卿相之权。_邹阳_辞虽不逊，然其比物连类，有足悲者，亦可谓抗直不桡矣，吾是以附之列传焉。
		</div>
	</div>
</main>

</body>
</html>
