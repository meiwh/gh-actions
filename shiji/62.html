<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷六十二管晏列传第二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷六十二管晏列传第二</h1>
		<div class="content">
			<p><em class="r">管仲夷吾</em>者，<em class="r">颍上</em>人也。少时常与<em class="r">鲍叔牙</em>游，<em class="r">鲍叔</em>知其贤。<em class="r">管仲</em>贫困，常欺<em class="r">鲍叔</em>，<em class="r">鲍叔</em>终善遇之，不以为言。已而<em class="r">鲍叔</em>事<em class="r">齐公子小白</em>，<em class="r">管仲</em>事<em class="r">公子纠</em>。及<em class="r">小白</em>立，为<em class="r">桓公</em>，<em class="r">公子纠</em>死，<em class="r">管仲</em>囚焉。<em class="r">鲍叔</em>遂进<em class="r">管仲</em>。<em class="r">管仲</em>既用，任政于<em class="r">齐</em>，<em class="r">齐桓公</em>以霸，九合诸侯，一匡天下，<em class="r">管仲</em>之谋也。</p>
<p><em class="r">管仲</em>曰：“吾始困时，尝与<em class="r">鲍叔</em>贾，分财利多自与，<em class="r">鲍叔</em>不以我为贪，知我贫也。吾尝为<em class="r">鲍叔</em>谋事而更穷困，<em class="r">鲍叔</em>不以我为愚，知时有利不利也。吾尝三仕三见逐于君，<em class="r">鲍叔</em>不以我为不肖，知我不遭时也。吾尝三战三走，<em class="r">鲍叔</em>不以我为怯，知我有老母也。<em class="r">公子纠</em>败，<em class="r">召忽</em>死之，吾幽囚受辱，<em class="r">鲍叔</em>不以我为无耻，知我不羞小节而耻功名不显于天下也。生我者父母，知我者<em class="r">鲍子</em>也。”</p>
<p><em class="r">鲍叔</em>既进<em class="r">管仲</em>，以身下之。子孙世禄于<em class="r">齐</em>，有封邑者十馀世，常为名大夫。天下不多<em class="r">管仲</em>之贤而多<em class="r">鲍叔</em>能知人也。</p>
<p><em class="r">管仲</em>既任政相<em class="r">齐</em>，以区区之<em class="r">齐</em>在海滨，通货积财，富国强兵，与俗同好恶。故其称曰：“仓廪实而知礼节，衣食足而知荣辱，上服度则六亲固。四维不张，国乃灭亡。下令如流水之原，令顺民心。”故论卑而易行。俗之所欲，因而予之；俗之所否，因而去之。</p>
<p>其为政也，善因祸而为福，转败而为功。贵轻重，慎权衡。<em class="r">桓公</em>实怒<em class="r">少姬</em>，南袭<em class="r">蔡</em>，<em class="r">管仲</em>因而伐<em class="r">楚</em>，责包茅不入贡于<em class="r">周室</em>。<em class="r">桓公</em>实北征<em class="r">山戎</em>，而<em class="r">管仲</em>因而令<em class="r">燕</em>修<em class="r">召公</em>之政。于<em class="r">柯</em>之会，<em class="r">桓公</em>欲背<em class="r">曹沫</em>之约，<em class="r">管仲</em>因而信之，诸侯由是归<em class="r">齐</em>。故曰：“知与之为取，政之宝也。”</p>
<p><em class="r">管仲</em>富拟于公室，有三归、反坫，<em class="r">齐</em>人不以为侈。<em class="r">管仲</em>卒，<em class="r">齐国</em>遵其政，常强于诸侯。后百馀年而有<em class="r">晏子</em>焉。</p>
<p><em class="r">晏平仲</em>婴者，<em class="r">莱</em>之<em class="r">夷维</em>人也。事<em class="r">齐灵公</em>、<em class="r">庄公</em>、<em class="r">景公</em>，以节俭力行重于<em class="r">齐</em>。既相<em class="r">齐</em>，食不重肉，妾不衣帛。其在朝，君语及之，即危言；语不及之，即危行。国有道，即顺命；无道，即衡命。以此三世显名于诸侯。</p>
<p><em class="r">越石父</em>贤，在缧绁中。<em class="r">晏子</em>出，遭之涂，解左骖赎之，载归。弗谢，入闺。久之，<em class="r">越石父</em>请绝。<em class="r">晏子</em>戄然，摄衣冠谢曰：“<em class="r">婴</em>虽不仁，免子于厄，何子求绝之速也？”<em class="r">石父</em>曰：“不然。吾闻君子诎于不知己而信于知己者。方吾在缧绁中，彼不知我也。夫子既已感寤而赎我，是知己；知己而无礼，固不如在缧绁之中。”<em class="r">晏子</em>于是延入为上客。</p>
<p><em class="r">晏子</em>为<em class="r">齐</em>相，出，其御之妻从门间而窥其夫。其夫为相御，拥大盖，策驷马，意气扬扬，甚自得也。既而归，其妻请去。夫问其故。妻曰：“<em class="r">晏子</em>长不满六尺，身相<em class="r">齐国</em>，名显诸侯。今者妾观其出，志念深矣，常有以自下者。今子长八尺，乃为人仆御，然子之意自以为足，妾是以求去也。”其后夫自抑损。<em class="r">晏子</em>怪而问之，御以实对。<em class="r">晏子</em>荐以为大夫。</p>
<p><em class="r">太史公</em>曰：吾读<em class="r">管氏</em>《牧民》、《山高》、《乘马》、《轻重》、《九府》，及《晏子春秋》，详哉其言之也。既见其著书，欲观其行事，故次其传。至其书，世多有之，是以不论，论其轶事。</p>
<p><em class="r">管仲</em>，世所谓贤臣，然<em class="r">孔子</em>小之。岂以为<em class="r">周</em>道衰微，<em class="r">桓公</em>既贤，而不勉之至王，乃称霸哉？语曰“将顺其美，匡救其恶，故上下能相亲也”。岂<em class="r">管仲</em>之谓乎？</p>
<p>方<em class="r">晏子</em>伏<em class="r">庄公</em>尸哭之，成礼然后去，岂所谓“见义不为无勇”者邪？至其谏说，犯君之颜，此所谓“进思尽忠，退思补过”者哉！假令<em class="r">晏子</em>而在，余虽为之执鞭，所忻慕焉。</p>
		</div>
	</div>
</main>

</body>
</html>
