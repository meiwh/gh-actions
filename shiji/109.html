<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百九李将军列传第四十九</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百九李将军列传第四十九</h1>
		<div class="content">
			<p><em class="r">李将军广</em>者，<em class="r">陇西成纪</em>人也。其先曰<em class="r">李信</em>，<em class="r">秦</em>时为将，逐得<em class="r">燕太子丹</em>者也。故<em class="r">槐里</em>，徙<em class="r">成纪</em>。<em class="r">广</em>家世世受射。<em class="r">孝文帝</em>十四年，<em class="r">匈奴</em>大入<em class="r">萧关</em>，而<em class="r">广</em>以良家子从军击<em class="r">胡</em>，用善骑射，杀首虏多，为<em class="r">汉</em>中郎。<em class="r">广</em>从弟<em class="r">李蔡</em>亦为郎，皆为武骑常侍，秩八百石。尝从行，有所冲陷折关及格猛兽，而<em class="r">文帝</em>曰：“惜乎，子不遇时！如令子当<em class="r">高帝</em>时，万户侯岂足道哉！”</p>
<p>及<em class="r">孝景</em>初立，<em class="r">广</em>为<em class="r">陇西</em>都尉，徙为骑郎将。<em class="r">吴楚</em>军时，<em class="r">广</em>为骁骑都尉，从太尉<em class="r">亚夫</em>击<em class="r">吴楚</em>军，取旗，显功名<em class="r">昌邑</em>下。以<em class="r">梁王</em>授<em class="r">广</em>将军印，还，赏不行。徙为<em class="r">上谷</em>太守，<em class="r">匈奴</em>日以合战。典属国<em class="r">公孙昆邪</em>为上泣曰：“<em class="r">李广</em>才气，天下无双，自负其能，数与虏敌战，恐亡之。”于是乃徙为<em class="r">上郡</em>太守。后<em class="r">广</em>转为边郡太守，徙<em class="r">上郡</em>。尝为<em class="r">陇西</em>、<em class="r">北地</em>、<em class="r">雁门</em>、<em class="r">代郡</em>、<em class="r">云中</em>太守，皆以力战为名。</p>
<p><em class="r">匈奴</em>大入<em class="r">上郡</em>，天子使中贵人从<em class="r">广</em>勒习兵击<em class="r">匈奴</em>。中贵人将骑数十纵，见<em class="r">匈奴</em>三人，与战。三人还射，伤中贵人，杀其骑且尽。中贵人走<em class="r">广</em>。<em class="r">广</em>曰：“是必射雕者也。”<em class="r">广</em>乃遂从百骑往驰三人。三人亡马步行，行数十里。<em class="r">广</em>令其骑张左右翼，而<em class="r">广</em>身自射彼三人者，杀其二人，生得一人，果_匈_<em class="r">奴</em>射雕者也。已缚之上马，望<em class="r">匈奴</em>有数千骑，见<em class="r">广</em>，以为诱骑，皆惊，上山陈。<em class="r">广</em>之百骑皆大恐，欲驰还走。<em class="r">广</em>曰：“吾去大军数十里，今如此以百骑走，<em class="r">匈奴</em>追射我立尽。今我留，<em class="r">匈奴</em>必以我为大军之诱，必不敢击我。”<em class="r">广</em>令诸骑曰：“前！”前未到<em class="r">匈奴</em>陈二里所，止，令曰：“皆下马解鞍！”其骑曰：“虏多且近，即有急，奈何？”<em class="r">广</em>曰：“彼虏以我为走，今皆解鞍以示不走，用坚其意。”于是<em class="r">胡</em>骑遂不敢击。有白马将出护其兵，<em class="r">李广</em>上马与十馀骑奔射杀<em class="r">胡</em>白马将，而复还至其骑中，解鞍，令士皆纵马卧。是时会暮，<em class="r">胡</em>兵终怪之，不敢击。夜半时，<em class="r">胡</em>兵亦以为<em class="r">汉</em>有伏军于旁欲夜取之，<em class="r">胡</em>皆引兵而去。平旦，<em class="r">李广</em>乃归其大军。大军不知<em class="r">广</em>所之，故弗从。</p>
<p>居久之，<em class="r">孝景</em>崩，<em class="r">武帝</em>立，左右以为<em class="r">广</em>名将也，于是<em class="r">广</em>以<em class="r">上郡</em>太守为_未<strong class="d2">央<em class="r">卫尉，而</em>程不识<em class="r">亦为</em>长乐<em class="r">卫尉。</em>程不识<em class="r">故与</em>李广<em class="r">俱以边太守将军屯。及出击</em>胡<em class="r">，而</em>广<em class="r">行无部伍行陈，就善水草屯，舍止，人人自便，不击刀斗以自卫，莫府省约文书籍事，然亦远斥候，未尝遇害。</em>程不识<em class="r">正部曲行伍营陈，击刀斗，士吏治军簿至明，军不得休息，然亦未尝遇害。</em>不识<em class="r">曰：“</em>李广<em class="r">军极简易，然虏卒犯之，无以禁也；而其士卒亦佚乐，咸乐为之死。我军虽烦扰，然虏亦不得犯我。”是时</em>汉<em class="r">边郡</em>李广<em class="r">、</em>程不识<em class="r">皆为名将，然</em>匈奴<em class="r">畏</em>李</strong>广<em class="r">之略，士卒亦多乐从</em>李广<em class="r">而苦</em>程不识<em class="r">。</em>程不识孝景_时以数直谏为太中大夫。为人廉，谨于文法。</p>
<p>后<em class="r">汉</em>以<em class="r">马邑</em>城诱单于，使大军伏<em class="r">马邑</em>旁谷，而<em class="r">广</em>为骁骑将军，领属护军将军。是时单于觉之，去，<em class="r">汉</em>军皆无功。其后四岁，<em class="r">广</em>以卫尉为将军，出<em class="r">雁门</em>击<em class="r">匈奴</em>。<em class="r">匈奴</em>兵多，破败<em class="r">广</em>军，生得<em class="r">广</em>。单于素闻<em class="r">广</em>贤，令曰：“得_李_<em class="r">广</em>必生致之。”<em class="r">胡</em>骑得<em class="r">广</em>，<em class="r">广</em>时伤病，置<em class="r">广</em>两马间，络而盛卧<em class="r">广</em>。行十馀里，<em class="r">广</em>详死，睨其旁有一<em class="r">胡</em>儿骑善马，<em class="r">广</em>暂腾而上<em class="r">胡</em>儿马，因推堕儿，取其弓，鞭马南驰数十里，复得其馀军，因引而入塞。<em class="r">匈奴</em>捕者骑数百追之，<em class="r">广</em>行取<em class="r">胡</em>儿弓，射杀追骑，以故得脱。于是至<em class="r">汉</em>，<em class="r">汉</em>下<em class="r">广</em>吏。吏当<em class="r">广</em>所失亡多，为虏所生得，当斩，赎为庶人。</p>
<p>顷之，家居数岁。<em class="r">广</em>家与故<em class="r">颍阴侯</em>孙屏野居<em class="r">蓝田</em>南山中射猎。尝夜从一骑出，从人田间饮。还至<em class="r">霸陵亭</em>，<em class="r">霸陵</em>尉醉，呵止<em class="r">广</em>。<em class="r">广</em>骑曰：“故_李<strong class="d2">将军<em class="r">。”尉曰：“今将军尚不得夜行，何乃故也！”止</em>广<em class="r">宿亭下。居无何，</em>匈奴<em class="r">入杀</em>辽西<em class="r">太守，败</em>韩将军<em class="r">，后</em>韩将军<em class="r">徙</em>右北平<em class="r">。于是天子乃召拜</em>广<em class="r">为</em>右北</strong>平<em class="r">太守。</em>广<em class="r">即请</em>霸陵_尉与俱，至军而斩之。</p>
<p><em class="r">广</em>居<em class="r">右北平</em>，<em class="r">匈奴</em>闻之，号曰“<em class="r">汉</em>之飞将军”，避之数岁，不敢入_右北_<em class="r">平</em>。</p>
<p><em class="r">广</em>出猎，见草中石，以为虎而射之，中石没镞，视之石也。因复更射之，终不能复入石矣。<em class="r">广</em>所居郡闻有虎，尝自射之。及居<em class="r">右北平</em>射虎，虎腾伤<em class="r">广</em>，<em class="r">广</em>亦竟射杀之。</p>
<p><em class="r">广</em>廉，得赏赐辄分其麾下，饮食与士共之。终<em class="r">广</em>之身，为二千石四十馀年，家无馀财，终不言家产事。<em class="r">广</em>为人长，猨臂，其善射亦天性也，虽其子孙他人学者，莫能及<em class="r">广</em>。<em class="r">广</em>讷口少言，与人居则画地为军陈，射阔狭以饮。专以射为戏，竟死。<em class="r">广</em>之将兵，乏绝之处，见水，士卒不尽饮，<em class="r">广</em>不近水，士卒不尽食，<em class="r">广</em>不尝食。宽缓不苛，士以此爱乐为用。其射，见敌急，非在数十步之内，度不中不发，发即应弦而倒。用此，其将兵数困辱，其射猛兽亦为所伤云。</p>
<p>居顷之，<em class="r">石建</em>卒，于是上召<em class="r">广</em>代<em class="r">建</em>为郎中令。<em class="r">元朔</em>六年，<em class="r">广</em>复为后将军，从大将军军出<em class="r">定襄</em>，击<em class="r">匈奴</em>。诸将多中首虏率，以功为侯者，而<em class="r">广</em>军无功。后二岁，<em class="r">广</em>以郎中令将四千骑出<em class="r">右北平</em>，<em class="r">博望侯张骞</em>将万骑与<em class="r">广</em>俱，异道。行可数百里，<em class="r">匈奴</em>左贤王将四万骑围<em class="r">广</em>，<em class="r">广</em>军士皆恐，<em class="r">广</em>乃使其子<em class="r">敢</em>往驰之。<em class="r">敢</em>独与数十骑驰，直贯<em class="r">胡</em>骑，出其左右而还，告<em class="r">广</em>曰：“<em class="r">胡</em>虏易与耳。”军士乃安。<em class="r">广</em>为圜陈外向，<em class="r">胡</em>急击之，矢下如雨。<em class="r">汉</em>兵死者过半，<em class="r">汉</em>矢且尽。<em class="r">广</em>乃令士持满毋发，而<em class="r">广</em>身自以大黄射其裨将，杀数人，<em class="r">胡</em>虏益解。会日暮，吏士皆无人色，而<em class="r">广</em>意气自如，益治军。军中自是服其勇也。明日，复力战，而<em class="r">博望侯</em>军亦至，<em class="r">匈奴</em>军乃解去。<em class="r">汉</em>军罢，弗能追。是时<em class="r">广</em>军几没，罢归。<em class="r">汉</em>法，<em class="r">博望侯</em>留迟后期，当死，赎为庶人。<em class="r">广</em>军功自如，无赏。</p>
<p>初，<em class="r">广</em>之从弟<em class="r">李蔡</em>与<em class="r">广</em>俱事<em class="r">孝文帝</em>。<em class="r">景帝</em>时，<em class="r">蔡</em>积功劳至二千石。_孝_<em class="r">武帝</em>时，至<em class="r">代</em>相。以<em class="r">元朔</em>五年为轻车将军，从大将军击右贤王，有功中率，封为<em class="r">乐安侯</em>。<em class="r">元狩</em>二年中，代<em class="r">公孙弘</em>为丞相。<em class="r">蔡</em>为人在下中，名声出<em class="r">广</em>下甚远，然<em class="r">广</em>不得爵邑，官不过九卿，而<em class="r">蔡</em>为列侯，位至三公。诸<em class="r">广</em>之军吏及士卒或取封侯。<em class="r">广</em>尝与望气<em class="r">王朔</em>燕语，曰：“自<em class="r">汉</em>击<em class="r">匈奴</em>而<em class="r">广</em>未尝不在其中，而诸部校尉以下，才能不及中人，然以击<em class="r">胡</em>军功取侯者数十人，而<em class="r">广</em>不为后人，然无尺寸之功以得封邑者，何也？岂吾相不当侯邪？且固命也？”<em class="r">朔</em>曰：“将军自念，岂尝有所恨乎？”<em class="r">广</em>曰：“吾尝为<em class="r">陇西</em>守，<em class="r">羌</em>尝反，吾诱而降，降者八百馀人，吾诈而同日杀之。至今大恨独此耳。”<em class="r">朔</em>曰：“祸莫大于杀已降，此乃将军所以不得侯者也。”</p>
<p>后二岁，大将军、骠骑将军大出击<em class="r">匈奴</em>，<em class="r">广</em>数自请行。天子以为老，弗许；良久乃许之，以为前将军。是岁，<em class="r">元狩</em>四年也。</p>
<p><em class="r">广</em>既从大将军<em class="r">青</em>击<em class="r">匈奴</em>，既出塞，<em class="r">青</em>捕虏知单于所居，乃自以精兵走之，而令<em class="r">广</em>并于右将军军，出东道。东道少回远，而大军行水草少，其势不屯行。<em class="r">广</em>自请曰：“臣部为前将军，今大将军乃徙令臣出东道，且臣结发而与<em class="r">匈奴</em>战，今乃一得当单于，臣愿居前，先死单于。”大将军<em class="r">青</em>亦阴受上诫，以为<em class="r">李广</em>老，数奇，毋令当单于，恐不得所欲。而是时<em class="r">公孙敖</em>新失侯，为中将军从大将军，大将军亦欲使<em class="r">敖</em>与俱当单于，故徙前将军<em class="r">广</em>。<em class="r">广</em>时知之，固自辞于大将军。大将军不听，令长史封书与<em class="r">广</em>之莫府，曰：“急诣部，如书。”<em class="r">广</em>不谢大将军而起行，意甚愠怒而就部，引兵与右将军<em class="r">食其</em>合军出东道。军亡导，或失道，后大将军。大将军与单于接战，单于遁走，弗能得而还。南绝幕，遇前将军、右将军。<em class="r">广</em>已见大将军，还入军。大将军使长史持糒醪遗<em class="r">广</em>，因问<em class="r">广</em>、<em class="r">食其</em>失道状，<em class="r">青</em>欲上书报天子军曲折。<em class="r">广</em>未对，大将军使长史急责<em class="r">广</em>之幕府对簿。<em class="r">广</em>曰：“诸校尉无罪，乃我自失道。吾今自上簿。”</p>
<p>至莫府，<em class="r">广</em>谓其麾下曰：“<em class="r">广</em>结发与<em class="r">匈奴</em>大小七十馀战，今幸从大将军出接单于兵，而大将军又徙<em class="r">广</em>部行回远，而又迷失道，岂非天哉！且<em class="r">广</em>年六十馀矣，终不能复对刀笔之吏。”遂引刀自刭。<em class="r">广</em>军士大夫一军皆哭。百姓闻之，知与不知，无老壮皆为垂涕。而右将军独下吏，当死，赎为庶人。</p>
<p><em class="r">广</em>子三人，曰<em class="r">当户</em>、<em class="r">椒</em>、<em class="r">敢</em>，为郎。天子与<em class="r">韩嫣</em>戏，<em class="r">嫣</em>少不逊，<em class="r">当户</em>击<em class="r">嫣</em>，<em class="r">嫣</em>走。于是天子以为勇。<em class="r">当户</em>早死，拜<em class="r">椒</em>为<em class="r">代郡</em>太守，皆先<em class="r">广</em>死。_当_<em class="r">户</em>有遗腹子名<em class="r">陵</em>。<em class="r">广</em>死军时，<em class="r">敢</em>从骠骑将军。<em class="r">广</em>死明年，<em class="r">李蔡</em>以丞相坐侵<em class="r">孝景园</em>壖地，当下吏治，<em class="r">蔡</em>亦自杀，不对狱，国除。<em class="r">李敢</em>以校尉从骠骑将军击<em class="r">胡</em>左贤王，力战，夺左贤王鼓旗，斩首多，赐爵关内侯，食邑二百户，代<em class="r">广</em>为郎中令。顷之，怨大将军<em class="r">青</em>之恨其父，乃击伤大将军，大将军匿讳之。居无何，<em class="r">敢</em>从上<em class="r">雍</em>，至<em class="r">甘泉宫</em>猎。骠骑将军<em class="r">去病</em>与<em class="r">青</em>有亲，射杀<em class="r">敢</em>。<em class="r">去病</em>时方贵幸，上讳云鹿触杀之。居岁馀，<em class="r">去病</em>死。而<em class="r">敢</em>有女为太子中人，爱幸，<em class="r">敢</em>男<em class="r">禹</em>有宠于太子，然好利，<em class="r">李氏</em>陵迟衰微矣。</p>
<p><em class="r">李陵</em>既壮，选为<em class="r">建章</em>监，监诸骑。善射，爱士卒。天子以为<em class="r">李氏</em>世将，而使将八百骑。尝深入<em class="r">匈奴</em>二千馀里，过<em class="r">居延</em>视地形，无所见虏而还。拜为骑都尉，将<em class="r">丹阳楚</em>人五千人，教射<em class="r">酒泉</em>、<em class="r">张掖</em>以屯卫<em class="r">胡</em>。</p>
<p>数岁，<em class="r">天汉</em>二年秋，贰师将军<em class="r">李广利</em>将三万骑击<em class="r">匈奴</em>右贤王于_祁_<em class="r">连天山</em>，而使<em class="r">陵</em>将其射士步兵五千人出<em class="r">居延</em>北可千馀里，欲以分<em class="r">匈奴</em>兵，毋令专走贰师也。<em class="r">陵</em>既至期还，而单于以兵八万围击<em class="r">陵</em>军。<em class="r">陵</em>军五千人，兵矢既尽，士死者过半，而所杀伤<em class="r">匈奴</em>亦万馀人。且引且战，连斗八日，还未到<em class="r">居延</em>百馀里，<em class="r">匈奴</em>遮狭绝道，<em class="r">陵</em>食乏而救兵不到，虏急击招降<em class="r">陵</em>。<em class="r">陵</em>曰：“无面目报陛下。”遂降<em class="r">匈奴</em>。其兵尽没，馀亡散得归<em class="r">汉</em>者四百馀人。</p>
<p>单于既得<em class="r">陵</em>，素闻其家声，及战又壮，乃以其女妻<em class="r">陵</em>而贵之。<em class="r">汉</em>闻，族<em class="r">陵</em>母妻子。自是之后，<em class="r">李氏</em>名败，而<em class="r">陇西</em>之士居门下者皆用为耻焉。</p>
<p><em class="r">太史公</em>曰：《传》曰“其身正，不令而行；其身不正，虽令不从”。其<em class="r">李将军</em>之谓也？余睹<em class="r">李将军</em>悛悛如鄙人，口不能道辞。及死之日，天下知与不知，皆为尽哀。彼其忠实心诚信于士大夫也？谚曰“桃李不言，下自成蹊”。此言虽小，可以谕大也。</p>
		</div>
	</div>
</main>

</body>
</html>
