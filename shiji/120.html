<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百二十汲郑列传第六十</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百二十汲郑列传第六十</h1>
		<div class="content">
			<p><em class="r">汲黯</em>字<em class="r">长孺</em>，<em class="r">濮阳</em>人也。其先有宠于古之<em class="r">卫君</em>。至<em class="r">黯</em>七世，世为卿大夫。<em class="r">黯</em>以父任，<em class="r">孝景</em>时为太子洗马，以庄见惮。<em class="r">孝景帝</em>崩，太子即位，<em class="r">黯</em>为谒者。<em class="r">东越</em>相攻，上使<em class="r">黯</em>往视之。不至，至<em class="r">吴</em>而还，报曰：“<em class="r">越</em>人相攻，固其俗然，不足以辱天子之使。”<em class="r">河内</em>失火，延烧千馀家，上使<em class="r">黯</em>往视之。还报曰：“家人失火，屋比延烧，不足忧也。臣过<em class="r">河南</em>，<em class="r">河南</em>贫人伤水旱万馀家，或父子相食，臣谨以便宜，持节发<em class="r">河南</em>仓粟以振贫民。臣请归节，伏矫制之罪。”上贤而释之，迁为<em class="r">荥阳</em>令。黯耻为令，病归田里。上闻，乃召拜为中大夫。以数切谏，不得久留内，迁为<em class="r">东海</em>太守。<em class="r">黯</em>学<em class="r">黄老</em>之言，治官理民，好清静，择丞史而任之。其治，责大指而已，不苛小。<em class="r">黯</em>多病，卧闺&lt;imgalt=""class="kindle-cn-inline-character"src="Image00239.jpg"/&gt;内不出。岁馀，<em class="r">东海</em>大治。称之。上闻，召以为主爵都尉，列于九卿。治务在无为而已，弘大体，不拘文法。</p>
<p><em class="r">黯</em>为人性倨，少礼，面折，不能容人之过。合己者善待之，不合己者不能忍见，士亦以此不附焉。然好学，游侠，任气节，内行修絜，好直谏，数犯主之颜色，常慕<em class="r">傅柏</em>、<em class="r">袁盎</em>之为人也。善<em class="r">灌夫</em>、<em class="r">郑当时</em>及宗正<em class="r">刘弃</em>。亦以数直谏，不得久居位。</p>
<p>当是时，太后弟<em class="r">武安侯蚡</em>为丞相，中二千石来拜谒，<em class="r">蚡</em>不为礼。然<em class="r">黯</em>见<em class="r">蚡</em>未尝拜，常揖之。天子方招文学儒者，上曰吾欲云云，<em class="r">黯</em>对曰：“陛下内多欲而外施仁义，奈何欲效<em class="r">唐虞</em>之治乎！”上默然，怒，变色而罢朝。公卿皆为<em class="r">黯</em>惧。上退，谓左右曰：“甚矣，<em class="r">汲黯</em>之戆也！”群臣或数<em class="r">黯</em>，<em class="r">黯</em>曰：“天子置公卿辅弼之臣，宁令从谀承意，陷主于不义乎？且已在其位，纵爱身，奈辱朝廷何！”</p>
<p><em class="r">黯</em>多病，病且满三月，上常赐告者数，终不愈。最后病，<em class="r">庄助</em>为请告。上曰：“<em class="r">汲黯</em>何如人哉？”<em class="r">助</em>曰：“使<em class="r">黯</em>任职居官，无以逾人。然至其辅少主，守城深坚，招之不来，麾之不去，虽自谓<em class="r">贲育</em>亦不能夺之矣。”上曰：“然。古有社稷之臣，至如<em class="r">黯</em>，近之矣。”</p>
<p>大将军<em class="r">青</em>侍中，上踞厕而视之。丞相<em class="r">弘</em>燕见，上或时不冠。至如<em class="r">黯</em>见，上不冠不见也。上尝坐武帐中，<em class="r">黯</em>前奏事，上不冠，望见<em class="r">黯</em>，避帐中，使人可其奏。其见敬礼如此。</p>
<p><em class="r">张汤</em>方以更定律令为廷尉，<em class="r">黯</em>数质责<em class="r">汤</em>于上前，曰：“公为正卿，上不能褒先帝之功业，下不能抑天下之邪心，安国富民，使囹圄空虚，二者无一焉。非苦就行，放析就功，何乃取<em class="r">高皇帝</em>约束纷更之为？公以此无种矣。”<em class="r">黯</em>时与<em class="r">汤</em>论议，<em class="r">汤</em>辩常在文深小苛，<em class="r">黯</em>伉厉守高不能屈，忿发骂曰：“天下谓刀笔吏不可以为公卿，果然。必<em class="r">汤</em>也，令天下重足而立，侧目而视矣！”</p>
<p>是时，<em class="r">汉</em>方征<em class="r">匈奴</em>，招怀四夷。<em class="r">黯</em>务少事，乘上间，常言与<em class="r">胡</em>和亲，无起兵。上方向儒术，尊<em class="r">公孙弘</em>。及事益多，吏民巧弄。上分别文法，<em class="r">汤</em>等数奏决谳以幸。而<em class="r">黯</em>常毁儒，面触<em class="r">弘</em>等徒怀诈饰智以阿人主取容，而刀笔吏专深文巧诋，陷人于罪，使不得反其真，以胜为功。上愈益贵<em class="r">弘</em>、<em class="r">汤</em>，<em class="r">弘</em>、<em class="r">汤</em>深心疾<em class="r">黯</em>，唯天子亦不说也，欲诛之以事。<em class="r">弘</em>为丞相，乃言上曰：“_右内_<em class="r">史</em>界部中多贵人宗室，难治，非素重臣不能任，请徙<em class="r">黯</em>为右内史。”为右内史数岁，官事不废。</p>
<p>大将军<em class="r">青</em>既益尊，姊为皇后，然<em class="r">黯</em>与亢礼。人或说<em class="r">黯</em>曰：“自天子欲群臣下大将军，大将军尊重益贵，君不可以不拜。”<em class="r">黯</em>曰：“夫以大将军有揖客，反不重邪？”大将军闻，愈贤<em class="r">黯</em>，数请问国家朝廷所疑，遇<em class="r">黯</em>过于平生。</p>
<p><em class="r">淮南王</em>谋反，惮<em class="r">黯</em>，曰：“好直谏，守节死义，难惑以非。至如说丞相<em class="r">弘</em>，如发蒙振落耳。”</p>
<p>天子既数征<em class="r">匈奴</em>有功，<em class="r">黯</em>之言益不用。</p>
<p>始<em class="r">黯</em>列为九卿，而<em class="r">公孙弘</em>、<em class="r">张汤</em>为小吏。及<em class="r">弘</em>、<em class="r">汤</em>稍益贵，与<em class="r">黯</em>同位，<em class="r">黯</em>又非毁<em class="r">弘</em>、<em class="r">汤</em>等。已而<em class="r">弘</em>至丞相，封为侯；<em class="r">汤</em>至御史大夫；故<em class="r">黯</em>时丞相史皆与<em class="r">黯</em>同列，或尊用过之。<em class="r">黯</em>褊心，不能无少望，见上，前言曰：“陛下用群臣如积薪耳，后来者居上。”上默然。有间<em class="r">黯</em>罢，上曰：“人果不可以无学，观<em class="r">黯</em>之言也日益甚。”</p>
<p>居无何，<em class="r">匈奴浑邪王</em>率众来降，<em class="r">汉</em>发车二万乘。县官无钱，从民贳马。民或匿马，马不具。上怒，欲斩<em class="r">长安</em>令。<em class="r">黯</em>曰：“<em class="r">长安</em>令无罪，独斩<em class="r">黯</em>，民乃肯出马。且<em class="r">匈奴</em>畔其主而降<em class="r">汉</em>，<em class="r">汉</em>徐以县次传之，何至令天下骚动，罢弊中国而以事夷狄之人乎！”上默然。及<em class="r">浑邪</em>至，贾人与市者，坐当死者五百馀人。<em class="r">黯</em>请间，见<em class="r">高门</em>，曰：“夫<em class="r">匈奴</em>攻当路塞，绝和亲，中国兴兵诛之，死伤者不可胜计，而费以巨万百数。臣愚以为陛下得<em class="r">胡</em>人，皆以为奴婢以赐从军死事者家；所卤获，因予之，以谢天下之苦，塞百姓之心。今纵不能，<em class="r">浑邪</em>率数万之众来降，虚府库赏赐，发良民侍养，譬若奉骄子。愚民安知市买<em class="r">长安</em>中物而文吏绳以为阑出财物于边关乎？陛下纵不能得<em class="r">匈奴</em>之资以谢天下，又以微文杀无知者五百馀人，是所谓‘庇其叶而伤其枝’者也，臣窃为陛下不取也。”上默然，不许，曰：“吾久不闻<em class="r">汲黯</em>之言，今又复妄发矣。”后数月，<em class="r">黯</em>坐小法，会赦免官。于是<em class="r">黯</em>隐于田园。</p>
<p>居数年，会更五铢钱，民多盗铸钱，<em class="r">楚</em>地尤甚。上以为<em class="r">淮阳</em>，<em class="r">楚</em>地之郊，乃召拜<em class="r">黯</em>为<em class="r">淮阳</em>太守。<em class="r">黯</em>伏谢不受印，诏数强予，然后奉诏。诏召见<em class="r">黯</em>，<em class="r">黯</em>为上泣曰：“臣自以为填沟壑，不复见陛下，不意陛下复收用之。臣常有狗马病，力不能任郡事，臣愿为中郎，出入禁闼，补过拾遗，臣之愿也。”上曰：“君薄<em class="r">淮阳</em>邪？吾今召君矣。顾<em class="r">淮阳</em>吏民不相得，吾徒得君之重，卧而治之。”<em class="r">黯</em>既辞行，过大行<em class="r">李息</em>，曰：“<em class="r">黯</em>弃居郡，不得与朝廷议也。然御史大夫<em class="r">张汤</em>智足以拒谏，诈足以饰非，务巧佞之语，辩数之辞，非肯正为天下言，专阿主意。主意所不欲，因而毁之；主意所欲，因而誉之。好兴事，舞文法，内怀诈以御主心，外挟贼吏以为威重。公列九卿，不早言之，公与之俱受其僇矣。”<em class="r">息</em>畏<em class="r">汤</em>，终不敢言。<em class="r">黯</em>居郡如故治，<em class="r">淮阳</em>政清。后_张_<em class="r">汤</em>果败，上闻<em class="r">黯</em>与<em class="r">息</em>言，抵<em class="r">息</em>罪。令<em class="r">黯</em>以诸侯相秩居<em class="r">淮阳</em>。七岁而卒。</p>
<p>卒后，上以<em class="r">黯</em>故，官其弟<em class="r">汲仁</em>至九卿，子<em class="r">汲偃</em>至诸侯相。<em class="r">黯</em>姑姊子_司_<em class="r">马安</em>亦少与<em class="r">黯</em>为太子洗马。<em class="r">安</em>文深巧善宦，官四至九卿，以<em class="r">河南</em>太守卒。昆弟以<em class="r">安</em>故，同时至二千石者十人。<em class="r">濮阳段宏</em>始事<em class="r">盖侯</em>信，<em class="r">信</em>任<em class="r">宏</em>，<em class="r">宏</em>亦再至九卿。然<em class="r">卫</em>人仕者皆严惮<em class="r">汲黯</em>，出其下。</p>
<p><em class="r">郑当时</em>者，字<em class="r">庄</em>，<em class="r">陈</em>人也。其先<em class="r">郑君</em>尝为<em class="r">项籍</em>将；<em class="r">籍</em>死，已而属<em class="r">汉</em>。_高_<em class="r">祖</em>令诸故<em class="r">项籍</em>臣名籍，<em class="r">郑君</em>独不奉诏。诏尽拜名籍者为大夫，而逐<em class="r">郑君</em>。<em class="r">郑君</em>死<em class="r">孝文</em>时。</p>
<p><em class="r">郑庄</em>以任侠自喜，脱<em class="r">张羽</em>于厄，声闻<em class="r">梁楚</em>之间。<em class="r">孝景</em>时，为太子舍人。每五日洗沐，常置驿马<em class="r">长安</em>诸郊，存诸故人，请谢宾客，夜以继日，至其明旦，常恐不遍。<em class="r">庄</em>好<em class="r">黄老</em>之言，其慕长者如恐不见。年少官薄，然其游知交皆其大父行，天下有名之士也。<em class="r">武帝</em>立，<em class="r">庄</em>稍迁为<em class="r">鲁</em>中尉、<em class="r">济南</em>太守、_江_<em class="r">都</em>相，至九卿为右内史。以<em class="r">武安侯</em>、<em class="r">魏其</em>时议，贬秩为詹事，迁为大农令。</p>
<p><em class="r">庄</em>为太史，诫门下：“客至，无贵贱无留门者。”执宾主之礼，以其贵下人。<em class="r">庄</em>廉，又不治其产业，仰奉赐以给诸公。然其馈遗人，不过算器食。每朝，候上之间，说未尝不言天下之长者。其推毂士及官属丞史，诚有味其言之也，常引以为贤于己。未尝名吏，与官属言，若恐伤之。闻人之善言，进之上，唯恐后。<em class="r">山</em>东士诸公以此翕然称<em class="r">郑庄</em>。</p>
<p><em class="r">郑庄</em>使视决<em class="r">河</em>，自请治行五日。上曰：“吾闻‘<em class="r">郑庄</em>行，千里不赍粮’，请治行者何也？”然<em class="r">郑庄</em>在朝，常趋和承意，不敢甚引当否。及晚节，<em class="r">汉</em>征<em class="r">匈奴</em>，招四夷，天下费多，财用益匮。<em class="r">庄</em>任人宾客为大农僦人，多逋负。_司_<em class="r">马安</em>为<em class="r">淮阳</em>太守，发其事，<em class="r">庄</em>以此陷罪，赎为庶人。顷之，守长史。上以为老，以<em class="r">庄</em>为<em class="r">汝南</em>太守。数岁，以官卒。</p>
<p><em class="r">郑庄</em>、<em class="r">汲黯</em>始列为九卿，廉，内行修絜。此两人中废，家贫，宾客益落。及居郡，卒后家无馀赀财。<em class="r">庄</em>兄弟子孙以<em class="r">庄</em>故，至二千石六七人焉。</p>
<p><em class="r">太史公</em>曰：夫以<em class="r">汲</em>、<em class="r">郑</em>之贤，有势则宾客十倍，无势则否，况众人乎！<em class="r">下邽翟公</em>有言，始<em class="r">翟公</em>为廷尉，宾客阗门；及废，门外可设雀罗。<em class="r">翟公</em>复为廷尉，宾客欲往，<em class="r">翟公</em>乃大署其门曰：“一死一生，乃知交情。一贫一富，乃知交态。一贵一贱，交情乃见。”<em class="r">汲</em>、<em class="r">郑</em>亦云，悲夫！</p>
		</div>
	</div>
</main>

</body>
</html>
