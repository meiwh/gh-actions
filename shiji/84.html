<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十四屈原贾生列传第二十四</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十四屈原贾生列传第二十四</h1>
		<div class="content">
			<p><em class="r">屈原</em>者，名<em class="r">平</em>，<em class="r">楚</em>之同姓也。为<em class="r">楚怀王</em>左徒。博闻强志，明于治乱，娴于辞令。入则与王图议国事，以出号令；出则接遇宾客，应对诸侯。王甚任之。</p>
<p><em class="r">上官大夫</em>与之同列，争宠而心害其能。<em class="r">怀王</em>使<em class="r">屈原</em>造为宪令，<em class="r">屈平</em>属草槁未定。<em class="r">上官大夫</em>见而欲夺之，<em class="r">屈平</em>不与，因谗之曰：“王使<em class="r">屈平</em>为令，众莫不知，每一令出，<em class="r">平</em>伐其功，以为‘非我莫能为’也。”王怒而疏<em class="r">屈平</em>。</p>
<p><em class="r">屈平</em>疾王听之不聪也，谗谄之蔽明也，邪曲之害公也，方正之不容也，故忧愁幽思而作《离骚》。离骚者，犹离忧也。夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨怛，未尝不呼父母也。<em class="r">屈平</em>正道直行，竭忠尽智以事其君，谗人间之，可谓穷矣。信而见疑，忠而被谤，能无怨乎？<em class="r">屈平</em>之作《离骚》，盖自怨生也。《国风》好色而不淫，《小雅》怨诽而不乱。若《离骚》者，可谓兼之矣。上称<em class="r">帝喾</em>，下道<em class="r">齐桓</em>，中述<em class="r">汤武</em>，以刺世事。明道德之广崇，治乱之条贯，靡不毕见。其文约，其辞微，其志洁，其行廉，其称文小而其指极大，举类迩而见义远。其志洁，故其称物芳。其行廉，故死而不容。自疏濯淖污泥之中，蝉蜕于浊秽，以浮游尘埃之外，不获世之滋垢，皭然泥而不滓者也。推此志也，虽与日月争光可也。</p>
<p><em class="r">屈平</em>既绌，其后<em class="r">秦</em>欲伐<em class="r">齐</em>，<em class="r">齐</em>与<em class="r">楚</em>从亲，<em class="r">惠王</em>患之，乃令<em class="r">张仪</em>佯去<em class="r">秦</em>，厚币委质事<em class="r">楚</em>，曰：“<em class="r">秦</em>甚憎<em class="r">齐</em>，<em class="r">齐</em>与<em class="r">楚</em>从亲，<em class="r">楚</em>诚能绝<em class="r">齐</em>，<em class="r">秦</em>愿献<em class="r">商</em>、<em class="r">於</em>之地六百里。”<em class="r">楚怀王</em>贪而信<em class="r">张仪</em>，遂绝<em class="r">齐</em>，使使如<em class="r">秦</em>受地。<em class="r">张仪</em>诈之曰：“<em class="r">仪</em>与王约六里，不闻六百里。”<em class="r">楚</em>使怒去，归告<em class="r">怀王</em>。<em class="r">怀王</em>怒，大兴师伐<em class="r">秦</em>。<em class="r">秦</em>发兵击之，大破<em class="r">楚师</em>于<em class="r">丹</em>、<em class="r">淅</em>，斩首八万，虏<em class="r">楚</em>将<em class="r">屈匄</em>，遂取<em class="r">楚</em>之<em class="r">汉中</em>地。<em class="r">怀王</em>乃悉发国中兵以深入击<em class="r">秦</em>，战于<em class="r">蓝田</em>。<em class="r">魏</em>闻之，袭<em class="r">楚</em>至<em class="r">邓</em>。<em class="r">楚</em>兵惧，自<em class="r">秦</em>归。而<em class="r">齐</em>竟怒不救<em class="r">楚</em>，<em class="r">楚</em>大困。</p>
<p>明年，<em class="r">秦</em>割<em class="r">汉中</em>地与<em class="r">楚</em>以和。<em class="r">楚王</em>曰：“不愿得地，愿得<em class="r">张仪</em>而甘心焉。”<em class="r">张仪</em>闻，乃曰：“以一<em class="r">仪</em>而当<em class="r">汉中</em>地，臣请往如<em class="r">楚</em>。”如<em class="r">楚</em>，又因厚币用事者臣<em class="r">靳尚</em>，而设诡辩于<em class="r">怀王</em>之宠姬<em class="r">郑袖</em>。<em class="r">怀王</em>竟听<em class="r">郑袖</em>，复释去<em class="r">张仪</em>。是时<em class="r">屈平</em>既疏，不复在位，使于<em class="r">齐</em>，顾反，谏<em class="r">怀王</em>曰：“何不杀<em class="r">张仪</em>？”<em class="r">怀王</em>悔，追<em class="r">张仪</em>不及。</p>
<p>其后诸侯共击<em class="r">楚</em>，大破之，杀其将<em class="r">唐眜</em>。</p>
<p>时<em class="r">秦昭王</em>与<em class="r">楚</em>婚，欲与<em class="r">怀王</em>会。<em class="r">怀王</em>欲行，<em class="r">屈平</em>曰：“<em class="r">秦</em>虎狼之国，不可信，不如毋行。”<em class="r">怀王</em>稚子<em class="r">子兰</em>劝王行：“奈何绝<em class="r">秦</em>欢！”<em class="r">怀王</em>卒行。入<em class="r">武关</em>，<em class="r">秦</em>伏兵绝其后，因留<em class="r">怀王</em>，以求割地。<em class="r">怀王</em>怒，不听。亡走<em class="r">赵</em>，<em class="r">赵</em>不内。复之<em class="r">秦</em>，竟死于<em class="r">秦</em>而归葬。</p>
<p>长子<em class="r">顷襄王</em>立，以其弟<em class="r">子兰</em>为令尹。<em class="r">楚</em>人既咎<em class="r">子兰</em>以劝<em class="r">怀王</em>入<em class="r">秦</em>而不反也。</p>
<p><em class="r">屈平</em>既嫉之，虽放流，眷顾<em class="r">楚国</em>，系心<em class="r">怀王</em>，不忘欲反，冀幸君之一悟，俗之一改也。其存君兴国而欲反覆之，一篇之中三致志焉。然终无可奈何，故不可以反，卒以此见<em class="r">怀王</em>之终不悟也。人君无愚智贤不肖，莫不欲求忠以自为，举贤以自佐，然亡国破家相随属，而圣君治国累世而不见者，其所谓忠者不忠，而所谓贤者不贤也。<em class="r">怀王</em>以不知忠臣之分，故内惑于<em class="r">郑袖</em>，外欺于<em class="r">张仪</em>，疏<em class="r">屈平</em>而信<em class="r">上官大夫</em>、<em class="r">令尹子兰</em>。兵挫地削，亡其六郡，身客死于<em class="r">秦</em>，为天下笑。此不知人之祸也。《易》曰：“井泄不食，为我心恻，可以汲。王明，并受其福。”王之不明，岂足福哉！</p>
<p><em class="r">令尹子兰</em>闻之大怒，卒使<em class="r">上官大夫</em>短<em class="r">屈原</em>于<em class="r">顷襄王</em>，<em class="r">顷襄王</em>怒而迁之。</p>
<p><em class="r">屈原</em>至于江滨，被发行吟泽畔。颜色憔悴，形容枯槁。渔父见而问之曰：“子非三闾大夫欤？何故而至此？”<em class="r">屈原</em>曰：“举世混浊而我独清，众人皆醉而我独醒，是以见放。”渔父曰：“夫圣人者，不凝滞于物而能与世推移。举世混浊，何不随其流而扬其波？众人皆醉，何不&lt;imgalt=""class="kindle-cn-inline-character"src="Image00118.jpg"/&gt;其糟而啜其醨？何故怀瑾握瑜而自令见放为？”<em class="r">屈原</em>曰：“吾闻之，新沐者必弹冠，新浴者必振衣，人又谁能以身之察察，受物之汶汶者乎！宁赴常流而葬乎江鱼腹中耳，又安能以皓皓之白而蒙世俗之温蠖乎！”</p>
<p>乃作《怀沙》之赋。其辞曰：</p>
<p>陶陶孟夏兮，草木莽莽。伤怀永哀兮，汩徂南土。胸兮窈窈，孔静幽墨。冤结纡轸兮，离愍之长鞠；抚情效志兮，俯屈以自抑。</p>
<p>刓方以为圜兮，常度未替，易初本由兮，君子所鄙。章画职墨兮，前度未改；内直质重兮，大人所盛。巧匠不斲兮，孰察其揆正？玄文幽处兮，矇谓之不章；<em class="r">离娄</em>微睇兮，瞽以为无明。变白而为黑兮，倒上以为下。凤皇在笯兮，鸡雉翔舞。同糅玉石兮，一概而相量。夫党人之鄙妒兮，羌不知吾所臧。</p>
<p>任重载盛兮，陷滞而不济；怀瑾握瑜兮，穷不得余所示。邑犬群吠兮，吠所怪也；诽骏疑桀兮，固庸态也。文质疏内兮，众不知吾之异采；材朴委积兮，莫知余之所有。重仁袭义兮，谨厚以为丰；<em class="r">重华</em>不可牾兮，孰知余之从容！古固有不并兮，岂知其故也？<em class="r">汤禹</em>久远兮，邈不可慕也。惩违改忿兮，抑心而自强；离湣而不迁兮，愿志之有象。进路北次兮，日昧昧其将暮；含忧虞哀兮，限之以大故。</p>
<p>乱曰：浩浩<em class="r">沅</em>、<em class="r">湘</em>兮，分流汩兮。修路幽拂兮，道远忽兮。曾唫恒悲兮，永叹慨兮。世既莫吾知兮，人心不可谓兮。怀情抱质兮，独无匹兮。<em class="r">伯乐</em>既殁兮，骥将焉程兮？人生禀命兮，各有所错兮。定心广志，余何畏惧兮？曾伤爰哀，永叹喟兮。世溷不吾知，心不可谓兮。知死不可让兮，愿勿爱兮。明以告君子兮，吾将以为类兮。</p>
<pclass="kindle-cn-noindent">于是怀石遂自沉_汨罗_以死。</p>
_屈原_既死之后，_楚_有_宋玉_、_唐勒_、_景差_之徒者，皆好辞而以赋见称；然皆祖_屈原_之从容辞令，终莫敢直谏。其后_楚_日以削，数十年竟为_秦_所灭。
<p>自<em class="r">屈原</em>沉<em class="r">汨罗</em>后百有馀年，<em class="r">汉</em>有<em class="r">贾生</em>，为<em class="r">长沙王</em>太傅，过<em class="r">湘水</em>，投书以吊<em class="r">屈原</em>。</p>
<p><em class="r">贾生</em>名<em class="r">谊</em>，<em class="r">雒阳</em>人也。年十八，以能诵诗属书闻于郡中。<em class="r">吴廷尉</em>为<em class="r">河南</em>守，闻其秀才，召置门下，甚幸爱。<em class="r">孝文皇帝</em>初立，闻<em class="r">河南</em>守<em class="r">吴公</em>治平为天下第一，故与<em class="r">李斯</em>同邑而常学事焉，乃征为廷尉。廷尉乃言<em class="r">贾生</em>年少，颇通诸子百家之书。<em class="r">文帝</em>召以为博士。</p>
<p>是时<em class="r">贾生</em>年二十馀，最为少。每诏令议下，诸老先生不能言，<em class="r">贾生</em>尽为之对，人人各如其意所欲出。诸生于是乃以为能不及也。<em class="r">孝文帝</em>说之，超迁，一岁中至太中大夫。</p>
<p><em class="r">贾生</em>以为<em class="r">汉</em>兴至<em class="r">孝文</em>二十馀年，天下和洽，而固当改正朔，易服色，法制度，定官名，兴礼乐，乃悉草具其事仪法，色尚黄，数用五，为官名，悉更<em class="r">秦</em>之法。<em class="r">孝文帝</em>初即位，谦让未遑也。诸律令所更定，及列侯悉就国，其说皆自<em class="r">贾生</em>发之。于是天子议以为<em class="r">贾生</em>任公卿之位。<em class="r">绛</em>、<em class="r">灌</em>、<em class="r">东阳侯</em>、<em class="r">冯敬</em>之属尽害之，乃短<em class="r">贾生</em>曰：“<em class="r">雒阳</em>之人，年少初学，专欲擅权，纷乱诸事。”于是天子后亦疏之，不用其议，乃以<em class="r">贾生</em>为<em class="r">长沙王</em>太傅。</p>
<p><em class="r">贾生</em>既辞往行，闻<em class="r">长沙</em>卑湿，自以寿不得长，又以適去，意不自得。及渡<em class="r">湘水</em>，为赋以吊<em class="r">屈原</em>。其辞曰：</p>
<p>共承嘉惠兮，俟罪<em class="r">长沙</em>。侧闻<em class="r">屈原</em>兮，自沈<em class="r">汨罗</em>。造托<em class="r">湘</em>流兮，敬吊先生。遭世罔极兮，乃陨厥身。呜呼哀哉，逢时不祥！鸾凤伏窜兮，鸱枭翱翔。阘茸尊显兮，谗谀得志；贤圣逆曳兮，方正倒植。世谓<em class="r">伯夷</em>贪兮，谓<em class="r">盗跖</em>廉；莫邪为顿兮，铅刀为铦。于嗟嚜嚜兮，生之无故！斡弃<em class="r">周</em>鼎兮宝康瓠，腾驾疲牛兮骖蹇鲈，骥垂两耳兮服盐车。章甫荐屦兮，渐不可久；嗟苦先生兮，独离此咎！</p>
<p>讯曰：已矣，国其莫我知，独堙郁兮其谁语？凤漂漂其高逝兮，夫固自缩而远去。袭九渊之神龙兮，沕深潜以自珍。弥融爚以隐处兮，夫岂从蚁与蛭蚓？所贵圣人之神德兮，远浊世而自藏。使骐骥可得系羁兮，岂云异夫犬羊！般纷纷其离此尤兮，亦夫子之辜也！瞝九州而相君兮，何必怀此都也？凤皇翔于千仞之上兮，览德辉而下之；见细德之险征兮，摇增翮逝而去之。彼寻常之污渎兮，岂能容吞舟之鱼！横江湖之鳣&lt;imgalt=""class="kindle-cn-inline-character"src="Image00119.jpg"/&gt;兮，固将制于蚁蝼。</p>
<p><em class="r">贾生</em>为<em class="r">长沙王</em>太傅三年，有鸮飞入<em class="r">贾生</em>舍，止于坐隅。<em class="r">楚</em>人命鸮曰“服”。<em class="r">贾生</em>既以適居<em class="r">长沙</em>，<em class="r">长沙</em>卑湿，自以为寿不得长，伤悼之，乃为赋以自广。其辞曰：</p>
<p>单阏之岁兮，四月孟夏，庚子日施兮，服集予舍，止于坐隅，貌甚闲暇。异物来集兮，私怪其故，发书占之兮，策言其度。曰“野鸟入处兮，主人将去”。请问于服兮：“予去何之？吉乎告我，凶言其灾。淹数之度兮，语予其期。”服乃叹息，举首奋翼，口不能言，请对以意。</p>
<p>万物变化兮，固无休息。斡流而迁兮，或推而还。形气转续兮，变化而嬗。沕穆无穷兮，胡可胜言！祸兮福所倚，福兮祸所伏；忧喜聚门兮，吉凶同域。彼<em class="r">吴</em>强大兮，<em class="r">夫差</em>以败；<em class="r">越</em>栖<em class="r">会稽</em>兮，<em class="r">句践</em>霸世。<em class="r">斯</em>游遂成兮，卒被五刑；<em class="r">傅说</em>胥靡兮，乃相<em class="r">武丁</em>。夫祸之与福兮，何异纠&lt;imgalt=""class="kindle-cn-inline-character"src="Image00119.jpg"/&gt;。命不可说兮，孰知其极？水激则旱兮，矢激则远。万物回薄兮，振荡相转。云蒸雨降兮，错缪相纷。大专槃物兮，坱轧无垠。天不可與虑兮，道不可与谋。迟数有命兮，恶识其时？</p>
<p>且夫天地为炉兮，造化为工；阴阳为炭兮，万物为铜。合散消息兮，安有常则；千变万化兮，未始有极。忽然为人兮，何足控抟；化为异物兮，又何足患！小知自私兮，贱彼贵我；通人大观兮，物无不可。贪夫徇财兮，烈士徇名；夸者死权兮，品庶冯生。怵迫之徒兮，或趋西东；大人不曲兮，亿变齐同。拘士系俗兮，攌如囚拘；至人遗物兮，独与道俱。众人或或兮，好恶积意；真人淡漠兮，独与道息。释知遗形兮，超然自丧；寥廓忽荒兮，与道翱翔。乘流则逝兮，得坻则止；纵躯委命兮，不私与己。其生若浮兮，其死若休；澹乎若深渊之静，泛乎若不系之舟。不以生故自宝兮，养空而浮；德人无累兮，知命不忧。细故蒂芥兮，何足以疑！</p>
<p>后岁馀，<em class="r">贾生</em>征见。<em class="r">孝文帝</em>方受釐，坐<em class="r">宣室</em>。上因感鬼神事，而问鬼神之本。<em class="r">贾生</em>因具道所以然之状。至夜半，<em class="r">文帝</em>前席。既罢，曰：“吾久不见<em class="r">贾生</em>，自以为过之，今不及也。”居顷之，拜<em class="r">贾生</em>为<em class="r">梁怀王</em>太傅。<em class="r">梁怀王</em>，<em class="r">文帝</em>之少子，爱，而好书，故令<em class="r">贾生</em>傅之。</p>
<p><em class="r">文帝</em>复封<em class="r">淮南厉王</em>子四人皆为列侯。<em class="r">贾生</em>谏，以为患之兴自此起矣。<em class="r">贾生</em>数上疏，言诸侯或连数郡，非古之制，可稍削之。<em class="r">文帝</em>不听。</p>
<p>居数年，<em class="r">怀王</em>骑，堕马而死，无后。<em class="r">贾生</em>自伤为傅无状，哭泣岁馀，亦死。<em class="r">贾生</em>之死时年三十三矣。及<em class="r">孝文</em>崩，<em class="r">孝武皇帝</em>立，举<em class="r">贾生</em>之孙二人至郡守，而<em class="r">贾嘉</em>最好学，世其家，与余通书。至<em class="r">孝昭</em>时，列为九卿。</p>
<p><em class="r">太史公</em>曰：余读《离骚》、《天问》、《招魂》、《哀郢》，悲其志。适<em class="r">长沙</em>，观<em class="r">屈原</em>所自沉渊，未尝不垂涕，想见其为人。及见<em class="r">贾生</em>吊之，又怪<em class="r">屈原</em>以彼其材，游诸侯，何国不容，而自令若是。读《服鸟赋》，同死生，轻去就，又爽然自失矣。</p>
		</div>
	</div>
</main>

</body>
</html>
