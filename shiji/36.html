<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷三十六陈杞世家第六</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷三十六陈杞世家第六</h1>
		<div class="content">
			<p><em class="r">陈胡公满</em>者，<em class="r">虞帝舜</em>之后也。昔<em class="r">舜</em>为庶人时，<em class="r">尧</em>妻之二女，居于<em class="r">妫汭</em>，其后因为氏姓，姓<em class="r">妫氏</em>。<em class="r">舜</em>已崩，传<em class="r">禹</em>天下，而<em class="r">舜</em>子<em class="r">商均</em>为封国。<em class="r">夏后</em>之时，或失或续。至于<em class="r">周武王</em>克<em class="r">殷纣</em>，乃复求<em class="r">舜</em>后，得<em class="r">妫满</em>，封之于<em class="r">陈</em>，以奉<em class="r">帝舜</em>祀，是为<em class="r">胡公</em>。</p>
<p><em class="r">胡公</em>卒，子<em class="r">申公犀侯</em>立。<em class="r">申公</em>卒，弟<em class="r">相公皋羊</em>立。<em class="r">相公</em>卒，立<em class="r">申公</em>子<em class="r">突</em>，是为<em class="r">孝公</em>。<em class="r">孝公</em>卒，子<em class="r">慎公圉戎</em>立。<em class="r">慎公</em>当<em class="r">周厉王</em>时。<em class="r">慎公</em>卒，子<em class="r">幽公宁</em>立。</p>
<p><em class="r">幽公</em>十二年，<em class="r">周厉王</em>奔于彘。</p>
<p>二十三年，<em class="r">幽公</em>卒，子<em class="r">釐公孝</em>立。<em class="r">釐公</em>六年，<em class="r">周宣王</em>即位。三十六年，<em class="r">釐公</em>卒，子<em class="r">武公灵</em>立。<em class="r">武公</em>十五年卒，子<em class="r">夷公说</em>立。是岁，<em class="r">周幽王</em>即位。<em class="r">夷公</em>三年卒，弟<em class="r">平公燮</em>立。<em class="r">平公</em>七年，<em class="r">周幽王</em>为<em class="r">犬戎</em>所杀，<em class="r">周</em>东徙。<em class="r">秦</em>始列为诸侯。</p>
<p>二十三年，<em class="r">平公</em>卒，子<em class="r">文公圉</em>立。</p>
<p><em class="r">文公</em>元年，取<em class="r">蔡</em>女，生子<em class="r">佗</em>。十年，<em class="r">文公</em>卒，长子<em class="r">桓公鲍</em>立。</p>
<p><em class="r">桓公</em>二十三年，<em class="r">鲁隐公</em>初立。二十六年，<em class="r">卫</em>杀其君<em class="r">州吁</em>。三十三年，<em class="r">鲁</em>弑其君<em class="r">隐公</em>。</p>
<p>三十八年正月甲戌己丑，<em class="r">桓公鲍</em>卒。<em class="r">桓公</em>弟<em class="r">佗</em>，其母<em class="r">蔡</em>女，故<em class="r">蔡</em>人为<em class="r">佗</em>杀<em class="r">五父</em>及<em class="r">桓公</em>太子<em class="r">免</em>而立<em class="r">佗</em>，是为<em class="r">厉公</em>。<em class="r">桓公</em>病而乱作，国人分散，故再赴。</p>
<p><em class="r">厉公</em>二年，生子<em class="r">敬仲完</em>。<em class="r">周</em>太史过<em class="r">陈</em>，<em class="r">陈厉公</em>使以《周易》筮之，卦得《观》之《否》：“是为观国之光，利用宾于王。此其代<em class="r">陈</em>有国乎？不在此，其在异国？非此其身，在其子孙。若在异国，必<em class="r">姜姓</em>。<em class="r">姜姓</em>，<em class="r">太岳</em>之后。物莫能两大，<em class="r">陈</em>衰，此其昌乎？”</p>
<p><em class="r">厉公</em>取<em class="r">蔡</em>女，<em class="r">蔡</em>女与<em class="r">蔡</em>人乱，<em class="r">厉公</em>数如<em class="r">蔡</em>淫。七年，<em class="r">厉公</em>所杀<em class="r">桓公</em>太子<em class="r">免</em>之三弟，长曰<em class="r">跃</em>，中曰<em class="r">林</em>，少曰<em class="r">杵臼</em>，共令<em class="r">蔡</em>人诱<em class="r">厉公</em>以好女，与<em class="r">蔡</em>人共杀<em class="r">厉公</em>而立<em class="r">跃</em>，是为<em class="r">利公</em>。<em class="r">利公</em>者，<em class="r">桓公</em>子也。<em class="r">利公</em>立五月卒，立中弟<em class="r">林</em>，是为<em class="r">庄公</em>。<em class="r">庄公</em>七年卒，少弟<em class="r">杵臼</em>立，是为<em class="r">宣公</em>。</p>
<p><em class="r">宣公</em>三年，<em class="r">楚武王</em>卒，<em class="r">楚</em>始强。十七年，<em class="r">周惠王</em>娶<em class="r">陈</em>女为后。</p>
<p>二十一年，<em class="r">宣公</em>后有嬖姬生子<em class="r">款</em>，欲立之，乃杀其太子<em class="r">禦寇</em>。<em class="r">禦寇</em>素爱<em class="r">厉公</em>子<em class="r">完</em>，<em class="r">完</em>惧祸及己，乃奔<em class="r">齐</em>。<em class="r">齐桓公</em>欲使<em class="r">陈完</em>为卿，<em class="r">完</em>曰：“羁旅之臣，幸得免负檐，君之惠也，不敢当高位。”<em class="r">桓公</em>使为工正。<em class="r">齐懿仲</em>欲妻<em class="r">陈敬仲</em>，卜之，占曰：“是谓凤皇于飞，和鸣锵锵。<em class="r">有妫</em>之后，将育于<em class="r">姜</em>。五世其昌，并于正卿。八世之后，莫之与京。”</p>
<p>三十七年，<em class="r">齐桓公</em>伐<em class="r">蔡</em>，<em class="r">蔡</em>败；南侵<em class="r">楚</em>，至<em class="r">召陵</em>，还过<em class="r">陈</em>。<em class="r">陈</em>大夫<em class="r">辕涛涂</em>恶其过<em class="r">陈</em>，诈<em class="r">齐</em>令出东道。东道恶，<em class="r">桓公</em>怒，执<em class="r">陈辕涛涂</em>。是岁，<em class="r">晋献公</em>杀其太子<em class="r">申生</em>。</p>
<p>四十五年，<em class="r">宣公</em>卒，子<em class="r">款</em>立，是为<em class="r">穆公</em>。<em class="r">穆公</em>五年，<em class="r">齐桓公</em>卒。十六年，<em class="r">晋文公</em>败<em class="r">楚</em>师于<em class="r">城濮</em>。是岁，<em class="r">穆公</em>卒，子<em class="r">共公朔</em>立。<em class="r">共公</em>六年，<em class="r">楚</em>太子<em class="r">商臣</em>弑其父<em class="r">成王</em>代立，是为<em class="r">穆王</em>。十一年，<em class="r">秦穆公</em>卒。十八年，<em class="r">共公</em>卒，子<em class="r">灵公平国</em>立。</p>
<p><em class="r">灵公</em>元年，<em class="r">楚庄王</em>即位。六年，<em class="r">楚</em>伐<em class="r">陈</em>。十年，<em class="r">陈</em>及<em class="r">楚</em>平。</p>
<p>十四年，<em class="r">灵公</em>与其大夫<em class="r">孔宁</em>、<em class="r">仪行父</em>皆通于<em class="r">夏姬</em>，衷其衣以戏于朝。<em class="r">泄冶</em>谏曰：“君臣淫乱，民何效焉？”<em class="r">灵公</em>以告二子，二子请杀<em class="r">泄冶</em>，公弗禁，遂杀<em class="r">泄冶</em>。十五年，<em class="r">灵公</em>与二子饮于<em class="r">夏氏</em>。公戏二子曰：“<em class="r">徵舒</em>似汝。”二子曰：“亦似公。”<em class="r">徵舒</em>怒。<em class="r">灵公</em>罢酒出，<em class="r">徵舒</em>伏弩厩门射杀<em class="r">灵公</em>。<em class="r">孔宁</em>、<em class="r">仪行父</em>皆奔<em class="r">楚</em>，<em class="r">灵公</em>太子<em class="r">午</em>奔<em class="r">晋</em>。<em class="r">徵舒</em>自立为<em class="r">陈侯</em>。<em class="r">徵舒</em>，故<em class="r">陈</em>大夫也。<em class="r">夏姬</em>，<em class="r">御叔</em>之妻，<em class="r">舒</em>之母也。</p>
<p><em class="r">成公</em>元年冬，<em class="r">楚庄王</em>为<em class="r">夏徵舒</em>杀<em class="r">灵公</em>，率诸侯伐<em class="r">陈</em>。谓<em class="r">陈</em>曰：“无惊，吾诛<em class="r">徵舒</em>而已。”已诛<em class="r">徵舒</em>，因县<em class="r">陈</em>而有之，群臣毕贺。<em class="r">申叔时</em>使于<em class="r">齐</em>来还，独不贺。<em class="r">庄王</em>问其故，对曰：“鄙语有之，牵牛径人田，田主夺之牛。径则有罪矣，夺之牛，不亦甚乎？今王以<em class="r">徵舒</em>为贼弑君，故征兵诸侯，以义伐之，已而取之，以利其地，则后何以令于天下！是以不贺。”<em class="r">庄王</em>曰：“善。”乃迎<em class="r">陈灵公</em>太子<em class="r">午</em>于<em class="r">晋</em>而立之，复君<em class="r">陈</em>如故，是为<em class="r">成公</em>。<em class="r">孔子</em>读史记至<em class="r">楚</em>复<em class="r">陈</em>，曰：“贤哉<em class="r">楚庄王</em>！轻千乘之国而重一言。”</p>
<p>八年，<em class="r">楚庄王</em>卒。二十九年，<em class="r">陈</em>倍<em class="r">楚</em>盟。三十年，<em class="r">楚共王</em>伐<em class="r">陈</em>。是岁，<em class="r">成公</em>卒，子<em class="r">哀公弱</em>立。<em class="r">楚</em>以<em class="r">陈</em>丧，罢兵去。</p>
<p><em class="r">哀公</em>三年，<em class="r">楚</em>围<em class="r">陈</em>，复释之。二十八年，<em class="r">楚公子围</em>弑其君<em class="r">郏敖</em>自立，为<em class="r">灵王</em>。</p>
<p>三十四年，初，<em class="r">哀公</em>娶<em class="r">郑</em>，<em class="r">长姬</em>生<em class="r">悼太子师</em>，<em class="r">少姬</em>生<em class="r">偃</em>。二嬖妾，长妾生<em class="r">留</em>，少妾生<em class="r">胜</em>。<em class="r">留</em>有宠<em class="r">哀公</em>，<em class="r">哀公</em>属之其弟司徒<em class="r">招</em>。<em class="r">哀公</em>病，三月，<em class="r">招</em>杀<em class="r">悼太子</em>，立<em class="r">留</em>为太子。<em class="r">哀公</em>怒，欲诛<em class="r">招</em>，<em class="r">招</em>发兵围守<em class="r">哀公</em>，<em class="r">哀公</em>自经杀。<em class="r">招</em>卒立<em class="r">留</em>为<em class="r">陈</em>君。四月，<em class="r">陈</em>使使赴<em class="r">楚</em>。<em class="r">楚灵王</em>闻<em class="r">陈</em>乱，乃杀<em class="r">陈</em>使者，使<em class="r">公子弃疾</em>发兵伐<em class="r">陈</em>，<em class="r">陈君留</em>奔<em class="r">郑</em>。九月，<em class="r">楚</em>围<em class="r">陈</em>。十一月，灭<em class="r">陈</em>。使<em class="r">弃疾</em>为<em class="r">陈公</em>。</p>
<p><em class="r">招</em>之杀<em class="r">悼太子</em>也，太子之子名<em class="r">吴</em>，出奔<em class="r">晋</em>。<em class="r">晋平公</em>问<em class="r">太史赵</em>曰：“<em class="r">陈</em>遂亡乎？”对曰：“<em class="r">陈</em>，<em class="r">颛顼</em>之族。<em class="r">陈氏</em>得政于<em class="r">齐</em>，乃卒亡。自<em class="r">幕</em>至于<em class="r">瞽瞍</em>，无违命。<em class="r">舜</em>重之以明德。至于<em class="r">遂</em>，世世守之。及<em class="r">胡公</em>，<em class="r">周</em>赐之姓，使祀<em class="r">虞帝</em>。且盛德之后，必百世祀。<em class="r">虞</em>之世未也，其在<em class="r">齐</em>乎？”</p>
<p><em class="r">楚灵王</em>灭<em class="r">陈</em>五岁，<em class="r">楚公子弃疾</em>弑<em class="r">灵王</em>代立，是为<em class="r">平王</em>。<em class="r">平王</em>初立，欲得和诸侯，乃求故<em class="r">陈悼太子师</em>之子<em class="r">吴</em>，立为<em class="r">陈侯</em>，是为<em class="r">惠公</em>。<em class="r">惠公</em>立，探续<em class="r">哀公</em>卒时年而为元，空籍五岁矣。</p>
<p>十年，<em class="r">陈</em>火。十五年，<em class="r">吴王僚</em>使<em class="r">公子光</em>伐<em class="r">陈</em>，取<em class="r">胡</em>、<em class="r">沈</em>而去。二十八年，<em class="r">吴王阖闾</em>与<em class="r">子胥</em>败<em class="r">楚</em>入<em class="r">郢</em>。是年，<em class="r">惠公</em>卒，子<em class="r">怀公柳</em>立。</p>
<p><em class="r">怀公</em>元年，<em class="r">吴</em>破<em class="r">楚</em>，在<em class="r">郢</em>，召<em class="r">陈侯</em>。<em class="r">陈侯</em>欲往，大夫曰：“<em class="r">吴</em>新得意；<em class="r">楚王</em>虽亡，与<em class="r">陈</em>有故，不可倍。”<em class="r">怀公</em>乃以疾谢<em class="r">吴</em>。四年，<em class="r">吴</em>复召<em class="r">怀公</em>。<em class="r">怀公</em>恐，如<em class="r">吴</em>。<em class="r">吴</em>怒其前不往，留之，因卒<em class="r">吴</em>。<em class="r">陈</em>乃立<em class="r">怀公</em>之子<em class="r">越</em>，是为<em class="r">湣公</em>。</p>
<p><em class="r">湣公</em>六年，<em class="r">孔子</em>适<em class="r">陈</em>。<em class="r">吴王夫差</em>伐<em class="r">陈</em>，取三邑而去。十三年，<em class="r">吴</em>复来伐<em class="r">陈</em>，<em class="r">陈</em>告急<em class="r">楚</em>，<em class="r">楚昭王</em>来救，军于<em class="r">城父</em>，<em class="r">吴</em>师去。是年，<em class="r">楚昭王</em>卒于<em class="r">城父</em>。时<em class="r">孔子</em>在<em class="r">陈</em>。十五年，<em class="r">宋</em>灭<em class="r">曹</em>。十六年，<em class="r">吴王夫差</em>伐<em class="r">齐</em>，败之<em class="r">艾陵</em>，使人召<em class="r">陈侯</em>。<em class="r">陈侯</em>恐，如<em class="r">吴</em>。<em class="r">楚</em>伐<em class="r">陈</em>。二十一年，<em class="r">齐田常</em>弑其君<em class="r">简公</em>。二十三年，<em class="r">楚</em>之<em class="r">白公胜</em>杀<em class="r">令尹子西</em>、<em class="r">子綦</em>，袭<em class="r">惠王</em>。<em class="r">叶公</em>攻败<em class="r">白公</em>，<em class="r">白公</em>自杀。</p>
<p>二十四年，<em class="r">楚惠王</em>复国，以兵北伐，杀<em class="r">陈湣公</em>，遂灭<em class="r">陈</em>而有之。是岁，<em class="r">孔子</em>卒。</p>
<p><em class="r">杞东楼公</em>者，<em class="r">夏后禹</em>之后苗裔也。<em class="r">殷</em>时或封或绝。<em class="r">周武王</em>克<em class="r">殷纣</em>，求<em class="r">禹</em>之后，得<em class="r">东楼公</em>，封之于<em class="r">杞</em>，以奉<em class="r">夏后氏</em>祀。</p>
<p><em class="r">东楼公</em>生<em class="r">西楼公</em>，<em class="r">西楼公</em>生<em class="r">题公</em>，<em class="r">题公</em>生<em class="r">谋娶公</em>。<em class="r">谋娶公</em>当<em class="r">周厉王</em>时。<em class="r">谋娶公</em>生<em class="r">武公</em>。<em class="r">武公</em>立四十七年卒，子<em class="r">靖公</em>立。<em class="r">靖公</em>二十三年卒，子<em class="r">共公</em>立。<em class="r">共公</em>八年卒，子<em class="r">德公</em>立。<em class="r">德公</em>十八年卒，弟<em class="r">桓公姑容</em>立。<em class="r">桓公</em>十七年卒，子<em class="r">孝公匄</em>立。<em class="r">孝公</em>十七年卒，弟<em class="r">文公益姑</em>立。<em class="r">文公</em>十四年卒，弟<em class="r">平公鬱</em>立。<em class="r">平公</em>十八年卒，子<em class="r">悼公成</em>立。<em class="r">悼公</em>十二年卒，子<em class="r">隐公乞</em>立。七月，<em class="r">隐公</em>弟<em class="r">遂</em>弑<em class="r">隐公</em>自立，是为<em class="r">釐公</em>。<em class="r">釐公</em>十九年卒，子<em class="r">湣公维</em>立。<em class="r">湣公</em>十五年，<em class="r">楚惠王</em>灭<em class="r">陈</em>。十六年，<em class="r">湣公</em>弟<em class="r">阏路</em>弑<em class="r">湣公</em>代立，是为<em class="r">哀公</em>。<em class="r">哀公</em>立十年卒，<em class="r">湣公</em>子敕立，是为<em class="r">出公</em>。<em class="r">出公</em>十二年卒，子<em class="r">简公春</em>立。立一年，<em class="r">楚惠王</em>之四十四年，灭<em class="r">杞</em>。<em class="r">杞</em>后<em class="r">陈</em>亡三十四年。</p>
<p><em class="r">杞</em>小微，其事不足称述。</p>
<p><em class="r">舜</em>之后，<em class="r">周武王</em>封之<em class="r">陈</em>，至<em class="r">楚惠王</em>灭之，有世家言。<em class="r">禹</em>之后，<em class="r">周武王</em>封之<em class="r">杞</em>，<em class="r">楚惠王</em>灭之，有世家言。<em class="r">契</em>之后为<em class="r">殷</em>，<em class="r">殷</em>有本纪言。<em class="r">殷</em>破，<em class="r">周</em>封其后于<em class="r">宋</em>，<em class="r">齐湣王</em>灭之，有世家言。<em class="r">后稷</em>之后为<em class="r">周</em>，<em class="r">秦昭王</em>灭之，有本纪言。<em class="r">皋陶</em>之后，或封<em class="r">英</em>、<em class="r">六</em>，<em class="r">楚穆王</em>灭之，无谱。<em class="r">伯夷</em>之后，至<em class="r">周武王</em>复封于<em class="r">齐</em>，曰<em class="r">太公望</em>，<em class="r">陈氏</em>灭之，有世家言。<em class="r">伯翳</em>之后，至<em class="r">周平王</em>时封为<em class="r">秦</em>，<em class="r">项羽</em>灭之，有本纪言。<em class="r">垂</em>、<em class="r">益</em>、<em class="r">夔</em>、<em class="r">龙</em>，其后不知所封，不见也。右十一人者，皆<em class="r">唐虞</em>之际名有功德臣也；其五人之后皆至帝王，馀乃为显诸侯。<em class="r">滕</em>、<em class="r">薛</em>、<em class="r">驺</em>，<em class="r">夏</em>、<em class="r">殷</em>、<em class="r">周</em>之间封也，小，不足齿列，弗论也。</p>
<p><em class="r">周武王</em>时，侯伯尚千馀人。及<em class="r">幽</em>、<em class="r">厉</em>之后，诸侯力攻相并。<em class="r">江</em>、<em class="r">黄</em>、<em class="r">胡</em>、<em class="r">沈</em>之属，不可胜数，故弗采著于传云。</p>
<p><em class="r">太史公</em>曰：<em class="r">舜</em>之德可谓至矣！禅位于<em class="r">夏</em>，而后世血食者历<em class="r">三代</em>。及<em class="r">楚</em>灭<em class="r">陈</em>，而<em class="r">田常</em>得政于<em class="r">齐</em>，卒为建国，百世不绝，苗裔兹兹，有土者不乏焉。至禹，于<em class="r">周</em>则<em class="r">杞</em>，微甚，不足数也。<em class="r">楚惠王</em>灭<em class="r">杞</em>，其后<em class="r">越王句践</em>兴。</p>
		</div>
	</div>
</main>

</body>
</html>
