<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷九十二淮阴侯列传第三十二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷九十二淮阴侯列传第三十二</h1>
		<div class="content">
			<p><em class="r">淮阴侯韩信</em>者，<em class="r">淮阴</em>人也。始为布衣时，贫无行，不得推择为吏，又不能治生商贾，常从人寄食饮，人多厌之者。常数从其<em class="r">下乡南昌</em>亭长寄食，数月，亭长妻患之，乃晨炊蓐食。食时<em class="r">信</em>往，不为具食。<em class="r">信</em>亦知其意，怒，竟绝去。</p>
<p><em class="r">信</em>钓于城下，诸母漂，有一母见<em class="r">信</em>饥，饭<em class="r">信</em>，竟漂数十日。<em class="r">信</em>喜，谓漂母曰：“吾必有以重报母。”母怒曰：“大丈夫不能自食，吾哀王孙而进食，岂望报乎！”</p>
<p><em class="r">淮阴</em>屠中少年有侮<em class="r">信</em>者，曰：“若虽长大，好带刀剑，中情怯耳。”众辱之曰：“信能死，刺我；不能死，出我袴下。”于是<em class="r">信</em>孰视之，俯出袴下，蒲伏。一市人皆笑<em class="r">信</em>，以为怯。</p>
<p>及<em class="r">项梁</em>渡<em class="r">淮</em>，<em class="r">信</em>杖剑从之，居麾下，无所知名。<em class="r">项梁</em>败，又属<em class="r">项羽</em>，<em class="r">羽</em>以为郎中。数以策干<em class="r">项羽</em>，<em class="r">羽</em>不用。<em class="r">汉王</em>之入<em class="r">蜀</em>。<em class="r">信</em>亡<em class="r">楚</em>归<em class="r">汉</em>，未得知名，为连敖。坐法当斩，其辈十三人皆已斩，次至<em class="r">信</em>，<em class="r">信</em>乃仰视，适见<em class="r">滕公</em>，曰：“上不欲就天下乎？何为斩壮士！”<em class="r">滕公</em>奇其言，壮其貌，释而不斩。与语，大说之。言于上，上拜以为治粟都尉，上未之奇也。</p>
<p><em class="r">信</em>数与<em class="r">萧何</em>语，<em class="r">何</em>奇之。至<em class="r">南郑</em>，诸将行道亡者数十人，<em class="r">信</em>度<em class="r">何</em>等已数言上，上不我用，即亡。<em class="r">何</em>闻<em class="r">信</em>亡，不及以闻，自追之。人有言上曰：“丞相<em class="r">何</em>亡。”上大怒，如失左右手。居一二日，<em class="r">何</em>来谒上，上且怒且喜，骂<em class="r">何</em>曰：“若亡，何也？”<em class="r">何</em>曰：“臣不敢亡也，臣追亡者。”上曰：“若所追者谁何？”曰：“<em class="r">韩信</em>也。”上复骂曰：“诸将亡者以十数，公无所追；追<em class="r">信</em>，诈也。”<em class="r">何</em>曰：“诸将易得耳。至如<em class="r">信</em>者，国士无双。王必欲长王<em class="r">汉中</em>，无所事<em class="r">信</em>；必欲争天下，非<em class="r">信</em>无所与计事者。顾王策安所决耳。”王曰：“吾亦欲东耳，安能郁郁久居此乎？”<em class="r">何</em>曰：“王计必欲东，能用<em class="r">信</em>，<em class="r">信</em>即留；不能用，<em class="r">信</em>终亡耳。”王曰：“吾为公以为将。”<em class="r">何</em>曰：“虽为将，<em class="r">信</em>必不留。”王曰：“以为大将。”<em class="r">何</em>曰：“幸甚。”于是王欲召<em class="r">信</em>拜之。<em class="r">何</em>曰：“王素慢无礼，今拜大将如呼小儿耳，此乃<em class="r">信</em>所以去也。王必欲拜之，择良日，斋戒，设坛场，具礼，乃可耳。”王许之。诸将皆喜，人人各自以为得大将。至拜大将，乃<em class="r">韩信</em>也，一军皆惊。</p>
<p><em class="r">信</em>拜礼毕，上坐。王曰：“丞相数言将军，将军何以教寡人计策？”<em class="r">信</em>谢，因问王曰：“今东向争权天下，岂非<em class="r">项王</em>邪？”<em class="r">汉王</em>曰：“然。”曰：“大王自料勇悍仁强孰与<em class="r">项王</em>？”<em class="r">汉王</em>默然良久，曰：“不如也。”<em class="r">信</em>再拜贺曰：“惟<em class="r">信</em>亦为大王不如也。然臣尝事之，请言<em class="r">项王</em>之为人也。<em class="r">项王</em>喑&lt;imgalt=""class="kindle-cn-inline-character"src="Image00123.jpg"/&gt;叱咤，千人皆废，然不能任属贤将，此特匹夫之勇耳。<em class="r">项王</em>见人恭敬慈爱，言语呕呕，人有疾病，涕泣分食饮，至使人有功当封爵者，印刓敝，忍不能予，此所谓妇人之仁也。<em class="r">项王</em>虽霸天下而臣诸侯，不居<em class="r">关中</em>而都<em class="r">彭城</em>。有背<em class="r">义帝</em>之约，而以亲爱王，诸侯不平。诸侯之见<em class="r">项王</em>迁逐<em class="r">义帝</em>置<em class="r">江南</em>，亦皆归逐其主而自王善地。<em class="r">项王</em>所过无不残灭者，天下多怨，百姓不亲附，特劫于威强耳。名虽为霸，实失天下心。故曰其强易弱。今大王诚能反其道，任天下武勇，何所不诛！以天下城邑封功臣，何所不服！以义兵从思东归之士，何所不散！且<em class="r">三秦</em>王为<em class="r">秦</em>将，将<em class="r">秦</em>子弟数岁矣，所杀亡不可胜计，又欺其众降诸侯，至<em class="r">新安</em>，<em class="r">项王</em>诈坑<em class="r">秦</em>降卒二十馀万，唯独<em class="r">邯</em>、<em class="r">欣</em>、<em class="r">翳</em>得脱，<em class="r">秦</em>父兄怨此三人，痛入骨髓。今<em class="r">楚</em>强以威王此三人，<em class="r">秦</em>民莫爱也。大王之入<em class="r">武关</em>，秋豪无所害，除<em class="r">秦</em>苛法，与<em class="r">秦</em>民约，法三章耳，<em class="r">秦</em>民无不欲得大王王<em class="r">秦</em>者。于诸侯之约，大王当王<em class="r">关中</em>，<em class="r">关中</em>民咸知之。大王失职入<em class="r">汉中</em>，<em class="r">秦</em>民无不恨者。今大王举而东，<em class="r">三秦</em>可传檄而定也。”于是<em class="r">汉王</em>大喜，自以为得<em class="r">信</em>晚。遂听<em class="r">信</em>计，部署诸将所击。</p>
<p>八月，<em class="r">汉王</em>举兵东出<em class="r">陈仓</em>，定<em class="r">三秦</em>。<em class="r">汉</em>二年，出关，收<em class="r">魏</em>、<em class="r">河南</em>，<em class="r">韩</em>、<em class="r">殷</em>王皆降。合<em class="r">齐</em>、<em class="r">赵</em>共击<em class="r">楚</em>。四月，至<em class="r">彭城</em>，<em class="r">汉</em>兵败散而还。<em class="r">信</em>复收兵与<em class="r">汉王</em>会<em class="r">荥阳</em>，复击破<em class="r">楚京</em>、<em class="r">索</em>之间，以故<em class="r">楚</em>兵卒不能西。</p>
<p><em class="r">汉</em>之败却<em class="r">彭城</em>，<em class="r">塞王欣</em>、<em class="r">翟王翳</em>亡<em class="r">汉</em>降<em class="r">楚</em>，<em class="r">齐</em>、<em class="r">赵</em>亦反<em class="r">汉</em>与<em class="r">楚</em>和。六月，<em class="r">魏王豹</em>谒归视亲疾，至国，即绝<em class="r">河关</em>反<em class="r">汉</em>，与<em class="r">楚</em>约和。<em class="r">汉王</em>使<em class="r">郦生</em>说<em class="r">豹</em>，不下。其八月，以<em class="r">信</em>为左丞相，击<em class="r">魏</em>。<em class="r">魏王</em>盛兵<em class="r">蒲坂</em>，塞<em class="r">临晋</em>，<em class="r">信</em>乃益为疑兵，陈船欲度<em class="r">临晋</em>，而伏兵从<em class="r">夏阳</em>以木罂缶渡军，袭<em class="r">安邑</em>。<em class="r">魏王豹</em>惊，引兵迎<em class="r">信</em>，<em class="r">信</em>遂虏<em class="r">豹</em>，定<em class="r">魏</em>为<em class="r">河东郡</em>。<em class="r">汉王</em>遣<em class="r">张耳</em>与<em class="r">信</em>俱，引兵东，北击<em class="r">赵</em>、<em class="r">代</em>。后九月，破<em class="r">代</em>兵，禽<em class="r">夏说阏与</em>。<em class="r">信</em>之下<em class="r">魏</em>破<em class="r">代</em>，<em class="r">汉</em>辄使人收其精兵，诣<em class="r">荥阳</em>以距<em class="r">楚</em>。</p>
<p><em class="r">信</em>与<em class="r">张耳</em>以兵数万，欲东下<em class="r">井陉</em>击<em class="r">赵</em>。<em class="r">赵王</em>、<em class="r">成安君陈馀</em>闻<em class="r">汉</em>且袭之也，聚兵<em class="r">井陉口</em>，号称二十万。<em class="r">广武君李左车</em>说<em class="r">成安君</em>曰：“闻<em class="r">汉</em>将<em class="r">韩信</em>涉<em class="r">西河</em>，虏<em class="r">魏王</em>，禽<em class="r">夏说</em>，新喋血<em class="r">阏与</em>，今乃辅以<em class="r">张耳</em>，议欲下<em class="r">赵</em>，此乘胜而去国远斗，其锋不可当。臣闻千里馈粮，士有饥色，樵苏后爨，师不宿饱。今<em class="r">井陉</em>之道，车不得方轨，骑不得成列，行数百里，其势粮食必在其后。愿足下假臣奇兵三万人，从间道绝其辎重；足下深沟高垒，坚营勿与战。彼前不得斗，退不得还，吾奇兵绝其后，使野无所掠，不至十日，而两将之头可致于麾下。愿君留意臣之计。否，必为二子所禽矣。”<em class="r">成安君</em>，儒者也，常称义兵不用诈谋奇计，曰：“吾闻兵法十则围之，倍则战。今<em class="r">韩信</em>兵号数万，其实不过数千。能千里而袭我，亦已罢极。今如此避而不击，后有大者，何以加之！则诸侯谓吾怯，而轻来伐我。”不听<em class="r">广武君</em>策，<em class="r">广武君</em>策不用。</p>
<p><em class="r">韩信</em>使人间视，知其不用，还报，则大喜，乃敢引兵遂下。未至<em class="r">井陉口</em>三十里，止舍。夜半传发，选轻骑二千人，人持一赤帜，从间道萆山而望<em class="r">赵</em>军，诫曰：“<em class="r">赵</em>见我走，必空壁逐我，若疾入<em class="r">赵</em>壁，拔<em class="r">赵</em>帜，立<em class="r">汉</em>赤帜。”令其裨将传飧，曰：“今日破<em class="r">赵</em>会食！”诸将皆莫信，详应曰：“诺。”谓军吏曰：“<em class="r">赵</em>已先据便地为壁，且彼未见吾大将旗鼓，未肯击前行，恐吾至阻险而还。”<em class="r">信</em>乃使万人先行，出，背水阵。<em class="r">赵</em>军望见而大笑。平旦，<em class="r">信</em>建大将之旗鼓，鼓行出<em class="r">井陉口</em>，<em class="r">赵</em>开壁击之，大战良久。于是<em class="r">信</em>、<em class="r">张耳</em>详弃鼓旗，走水上军。水上军开入之，复疾战。<em class="r">赵</em>果空壁争<em class="r">汉</em>鼓旗，逐<em class="r">韩信</em>、<em class="r">张耳</em>。<em class="r">韩信</em>、<em class="r">张耳</em>已入水上军，军皆殊死战，不可败。<em class="r">信</em>所出奇兵二千骑，共候<em class="r">赵</em>空壁逐利，则驰入<em class="r">赵</em>壁，皆拔<em class="r">赵</em>旗，立<em class="r">汉</em>赤帜二千。<em class="r">赵</em>军已不胜，不能得<em class="r">信</em>等，欲还归壁，壁皆<em class="r">汉</em>赤帜，而大惊，以为<em class="r">汉</em>皆已得<em class="r">赵王</em>将矣，兵遂乱，遁走，<em class="r">赵</em>将虽斩之，不能禁也。于是<em class="r">汉</em>兵夹击，大破虏<em class="r">赵</em>军，斩<em class="r">成安君泜水</em>上，禽<em class="r">赵王歇</em>。</p>
<p><em class="r">信</em>乃令军中毋杀<em class="r">广武君</em>，有能生得者购千金。于是有缚<em class="r">广武君</em>而致麾下者，<em class="r">信</em>乃解其缚，东向坐，西向对，师事之。</p>
<p>诸将效首虏，毕贺，因问<em class="r">信</em>曰：“兵法右倍山陵，前左水泽，今者将军令臣等反背水阵，曰破<em class="r">赵</em>会食，臣等不服。然竟以胜，此何术也？”<em class="r">信</em>曰：“此在兵法，顾诸君不察耳。兵法不曰‘陷之死地而后生，置之亡地而后存’？且<em class="r">信</em>非得素拊循士大夫也，此所谓‘驱市人而战之’，其势非置之死地，使人人自为战；今予之生地，皆走，宁尚可得而用之乎！”诸将皆服曰：“善。非臣所及也。”</p>
<p>于是<em class="r">信</em>问<em class="r">广武君</em>曰：“仆欲北攻<em class="r">燕</em>，东伐<em class="r">齐</em>，何若而有功？”<em class="r">广武君</em>辞谢曰：“臣闻败军之将不可以言勇，亡国之大夫不可以图存。今臣败亡之虏，何足以权大事乎！”<em class="r">信</em>曰：“仆闻之，<em class="r">百里奚</em>居<em class="r">虞</em>而<em class="r">虞</em>亡，在<em class="r">秦</em>而<em class="r">秦</em>霸，非愚于<em class="r">虞</em>而智于<em class="r">秦</em>也，用与不用，听与不听也。诚令<em class="r">成安君</em>听足下计，若<em class="r">信</em>者亦已为禽矣。以不用足下，故<em class="r">信</em>得侍耳。”因固问曰：“仆委心归计，愿足下勿辞。”<em class="r">广武君</em>曰：“臣闻智者千虑，必有一失；愚者千虑，必有一得。故曰‘狂夫之言，圣人择焉’。顾恐臣计未必足用，愿效愚忠。夫<em class="r">成安君</em>有百战百胜之计，一旦而失之，军败<em class="r">鄗</em>下，身死<em class="r">泜</em>上。今将军涉<em class="r">西河</em>，虏<em class="r">魏王</em>，擒<em class="r">夏说阏与</em>，一举而下<em class="r">井陉</em>，不终朝破<em class="r">赵</em>二十万众，诛<em class="r">成安君</em>。名闻海内，威震天下，农夫莫不辍耕释耒，褕衣甘食，倾耳以待命者。若此，将军之所长也。然而众劳卒罢，其实难用。今将军欲举倦弊之兵，顿之<em class="r">燕</em>坚城之下，欲战恐久力不能拔，情见势屈，旷日粮竭，而弱<em class="r">燕</em>不服，<em class="r">齐</em>必距境以自强也。<em class="r">燕齐</em>相持而不下，则<em class="r">刘项</em>之权未有所分也。若此者，将军所短也。臣愚，窃以为亦过矣。故善用兵者不以短击长，而以长击短。”<em class="r">韩信</em>曰：“然则何由？”<em class="r">广武君</em>对曰：“方今为将军计，莫如案甲休兵，镇<em class="r">赵</em>抚其孤，百里之内，牛酒日至，以飨士大夫释兵，北首<em class="r">燕</em>路，而后遣辩士奉咫尺之书，暴其所长于<em class="r">燕</em>，<em class="r">燕</em>必不敢不听从。<em class="r">燕</em>已从，使喧言者东告<em class="r">齐</em>，<em class="r">齐</em>必从风而服，虽有智者，亦不知为<em class="r">齐</em>计矣。如是，则天下事皆可图也。兵固有先声而后实者，此之谓也。”<em class="r">韩信</em>曰：“善。”从其策，发使使<em class="r">燕</em>，<em class="r">燕</em>从风而靡。乃遣使报<em class="r">汉</em>，因请立<em class="r">张耳</em>为<em class="r">赵王</em>，以镇抚其国。<em class="r">汉王</em>许之，乃立<em class="r">张耳</em>为<em class="r">赵王</em>。</p>
<p><em class="r">楚</em>数使奇兵渡<em class="r">河</em>击<em class="r">赵</em>，<em class="r">赵王耳</em>、<em class="r">韩信</em>往来救<em class="r">赵</em>，因行定<em class="r">赵</em>城邑，发兵诣<em class="r">汉</em>。<em class="r">楚</em>方急围<em class="r">汉王</em>于<em class="r">荥阳</em>，<em class="r">汉王</em>南出，之<em class="r">宛</em>、<em class="r">叶</em>间，得<em class="r">黥布</em>，走入<em class="r">成皋</em>，<em class="r">楚</em>又复急围之。六月，<em class="r">汉王</em>出<em class="r">成皋</em>，东渡<em class="r">河</em>，独与<em class="r">滕公</em>俱，从<em class="r">张耳</em>军<em class="r">修武</em>。至，宿传舍。晨自称<em class="r">汉</em>使，驰入<em class="r">赵</em>壁。<em class="r">张耳</em>、<em class="r">韩信</em>未起，即其卧内上夺其印符，以麾召诸将，易置之。<em class="r">信</em>、<em class="r">耳</em>起，乃知<em class="r">汉王</em>来，大惊。<em class="r">汉王</em>夺两人军，即令<em class="r">张耳</em>备守<em class="r">赵</em>地，拜<em class="r">韩信</em>为相国，收<em class="r">赵</em>兵未发者击<em class="r">齐</em>。</p>
<p><em class="r">信</em>引兵东，未渡<em class="r">平原</em>，闻<em class="r">汉王</em>使<em class="r">郦食其</em>已说下<em class="r">齐</em>，<em class="r">韩信</em>欲止。<em class="r">范阳</em>辩士<em class="r">蒯通</em>说<em class="r">信</em>曰：“将军受诏击<em class="r">齐</em>，而<em class="r">汉</em>独发间使下<em class="r">齐</em>，宁有诏止将军乎？何以得毋行也！且<em class="r">郦生</em>一士，伏轼掉三寸之舌，下<em class="r">齐</em>七十馀城，将军将数万众，岁馀乃下<em class="r">赵</em>五十馀城，为将数岁，反不如一竖儒之功乎？”于是<em class="r">信</em>然之，从其计，遂渡<em class="r">河</em>。<em class="r">齐</em>已听<em class="r">郦生</em>，即留纵酒，罢备<em class="r">汉</em>守御。<em class="r">信</em>因袭<em class="r">齐历下</em>军，遂至<em class="r">临菑</em>。<em class="r">齐王田广</em>以<em class="r">郦生</em>卖己，乃烹之，而走<em class="r">高密</em>，使使之<em class="r">楚</em>请救。<em class="r">韩信</em>已定<em class="r">临菑</em>，遂东追<em class="r">广</em>至<em class="r">高密</em>西。<em class="r">楚</em>亦使<em class="r">龙且</em>将，号称二十万，救<em class="r">齐</em>。</p>
<p><em class="r">齐王广</em>、<em class="r">龙且</em>并军与<em class="r">信</em>战，未合。人或说<em class="r">龙且</em>曰：“<em class="r">汉</em>兵远斗穷战，其锋不可当。<em class="r">齐</em>、<em class="r">楚</em>自居其地战，兵易败散。不如深壁，令<em class="r">齐王</em>使其信臣招所亡城，亡城闻其王在，<em class="r">楚</em>来救，必反<em class="r">汉</em>。<em class="r">汉</em>兵二千里客居，<em class="r">齐</em>城皆反之，其势无所得食，可无战而降也。”<em class="r">龙且</em>曰：“吾平生知<em class="r">韩信</em>为人，易与耳。且夫救<em class="r">齐</em>不战而降之，吾何功？今战而胜之，<em class="r">齐</em>人半可得，何为止！”遂战，与<em class="r">信</em>夹<em class="r">潍水</em>阵。<em class="r">韩信</em>乃夜令人为万馀囊，满盛沙，壅水上流，引军半渡，击<em class="r">龙且</em>，详不胜，还走。<em class="r">龙且</em>果喜曰：“固知<em class="r">信</em>怯也。”遂追<em class="r">信</em>渡水。<em class="r">信</em>使人决壅囊，水大至。<em class="r">龙且</em>军大半不得渡，即急击，杀<em class="r">龙且</em>。<em class="r">龙且</em>水东军散走，<em class="r">齐王广</em>亡去。<em class="r">信</em>遂追北至<em class="r">城阳</em>，皆虏<em class="r">楚</em>卒。</p>
<p><em class="r">汉</em>四年，遂皆降平<em class="r">齐</em>。使人言<em class="r">汉王</em>曰：“<em class="r">齐</em>伪诈多变，反覆之国也，南边<em class="r">楚</em>，不为假王以镇之，其势不定。愿为假王便。”当是时，<em class="r">楚</em>方急围<em class="r">汉王</em>于<em class="r">荥阳</em>，<em class="r">韩信</em>使者至，发书，<em class="r">汉王</em>大怒，骂曰：“吾困于此，旦暮望若来佐我，乃欲自立为王！”<em class="r">张良</em>、<em class="r">陈平</em>蹑<em class="r">汉王</em>足，因附耳语曰：“<em class="r">汉</em>方不利，宁能禁<em class="r">信</em>之王乎？不如因而立，善遇之，使自为守。不然，变生。”<em class="r">汉王</em>亦悟，因复骂曰：“大丈夫定诸侯，即为真王耳，何以假为！”乃遣<em class="r">张良</em>往立<em class="r">信</em>为<em class="r">齐王</em>，征其兵击<em class="r">楚</em>。</p>
<p><em class="r">楚</em>已亡<em class="r">龙且</em>，<em class="r">项王</em>恐，使<em class="r">盱眙</em>人<em class="r">武涉</em>往说<em class="r">齐王信</em>曰：“天下共苦<em class="r">秦</em>久矣，相与戮力击<em class="r">秦</em>。<em class="r">秦</em>已破，计功割地，分土而王之，以休士卒。今<em class="r">汉王</em>复兴兵而东，侵人之分，夺人之地，已破<em class="r">三秦</em>，引兵出关，收诸侯之兵以东击<em class="r">楚</em>，其意非尽吞天下者不休，其不知厌足如是甚也。且<em class="r">汉王</em>不可必，身居<em class="r">项王</em>掌握中数矣，<em class="r">项王</em>怜而活之，然得脱，辄倍约，复击<em class="r">项王</em>，其不可亲信如此。今足下虽自以与<em class="r">汉王</em>为厚交，为之尽力用兵，终为之所禽矣。足下所以得须臾至今者，以<em class="r">项王</em>尚存也。当今二王之事，权在足下。足下右投则<em class="r">汉王</em>胜，左投则<em class="r">项王</em>胜。<em class="r">项王</em>今日亡，则次取足下。足下与<em class="r">项王</em>有故，何不反<em class="r">汉</em>与<em class="r">楚</em>连和，参分天下王之？今释此时，而自必于<em class="r">汉</em>以击<em class="r">楚</em>，且为智者固若此乎！”<em class="r">韩信</em>谢曰：“臣事<em class="r">项王</em>，官不过郎中，位不过执戟，言不听，画不用，故倍<em class="r">楚</em>而归<em class="r">汉</em>。<em class="r">汉王</em>授我上将军印，予我数万众，解衣衣我，推食食我，言听计用，故吾得以至于此。夫人深亲信我，我倍之不祥，虽死不易。幸为<em class="r">信</em>谢<em class="r">项王</em>！”</p>
<p><em class="r">武涉</em>已去，<em class="r">齐</em>人<em class="r">蒯通</em>知天下权在<em class="r">韩信</em>，欲为奇策而感动之，以相人说<em class="r">韩信</em>曰：“仆尝受相人之术。”<em class="r">韩信</em>曰：“先生相人何如？”对曰：“贵贱在于骨法，忧喜在于容色，成败在于决断。以此参之，万不失一。”<em class="r">韩信</em>曰：“善。先生相寡人何如？”对曰：“愿少间。”<em class="r">信</em>曰：“左右去矣。”<em class="r">通</em>曰：“相君之面，不过封侯，又危不安。相君之背，贵乃不可言。”<em class="r">韩信</em>曰：“何谓也？”<em class="r">蒯通</em>曰：“天下初发难也，俊雄豪杰建号壹呼，天下之士云合雾集，鱼鳞杂遝，熛至风起。当此之时，忧在亡<em class="r">秦</em>而已。今<em class="r">楚汉</em>分争，使天下无罪之人肝胆涂地，父子暴骸骨于中野，不可胜数。<em class="r">楚</em>人起<em class="r">彭城</em>，转斗逐北，至于<em class="r">荥阳</em>，乘利席卷，威震天下。然兵困于<em class="r">京</em>、<em class="r">索</em>之间，迫西山而不能进者，三年于此矣。<em class="r">汉王</em>将数十万之众，距<em class="r">巩</em>、<em class="r">雒</em>，阻山<em class="r">河</em>之险，一日数战，无尺寸之功，折北不救，败<em class="r">荥阳</em>，伤<em class="r">成皋</em>，遂走<em class="r">宛</em>、<em class="r">叶</em>之间，此所谓智勇俱困者也。夫锐气挫于险塞，而粮食竭于内府，百姓罢极怨望，容容无所倚。以臣料之，其势非天下之贤圣固不能息天下之祸。当今两主之命悬于足下。足下为汉则<em class="r">汉</em>胜，与<em class="r">楚</em>则<em class="r">楚</em>胜。臣愿披腹心，输肝胆，效愚计，恐足下不能用也。诚能听臣之计，莫若两利而俱存之，参分天下，鼎足而居，其势莫敢先动。夫以足下之贤圣，有甲兵之众，据强<em class="r">齐</em>，从<em class="r">燕</em>、<em class="r">赵</em>，出空虚之地而制其后，因民之欲，西乡为百姓请命，则天下风走而响应矣，孰敢不听！割大弱强，以立诸侯，诸侯已立，天下服听而归德于<em class="r">齐</em>。案<em class="r">齐</em>之故，有<em class="r">胶</em>、<em class="r">泗</em>之地，怀诸侯以德，深拱揖让，则天下之君王相率而朝于<em class="r">齐</em>矣。盖闻天与弗取，反受其咎；时至不行，反受其殃。愿足下孰虑之。”</p>
<p><em class="r">韩信</em>曰：“<em class="r">汉王</em>遇我甚厚，载我以其车，衣我以其衣，食我以其食。吾闻之，乘人之车者载人之患，衣人之衣者怀人之忧，食人之食者死人之事，吾岂可以向利倍义乎！”<em class="r">蒯生</em>曰：“足下自以为善<em class="r">汉王</em>，欲建万世之业，臣窃以为误矣。始<em class="r">常山王</em>、<em class="r">成安君</em>为布衣时，相与为刎颈之交，后争<em class="r">张黡</em>、<em class="r">陈泽</em>之事，二人相怨。<em class="r">常山王</em>背<em class="r">项王</em>，奉<em class="r">项婴</em>头而窜，逃归于<em class="r">汉王</em>。<em class="r">汉王</em>借兵而东下，杀<em class="r">成安君泜水</em>之南，头足异处，卒为天下笑。此二人相与，天下至欢也。然而卒相禽者，何也？患生于多欲而人心难测也。今足下欲行忠信以交于<em class="r">汉王</em>，必不能固于二君之相与也，而事多大于<em class="r">张黡</em>、<em class="r">陈泽</em>。故臣以为足下必<em class="r">汉王</em>之不危己，亦误矣。<em class="r">大夫种</em>、<em class="r">范蠡</em>存亡<em class="r">越</em>，霸<em class="r">句践</em>，立功成名而身死亡。野兽已尽而猎狗烹。夫以交友言之，则不如<em class="r">张耳</em>之与<em class="r">成安君</em>者也；以忠信言之，则不过<em class="r">大夫种</em>、<em class="r">范蠡</em>之于<em class="r">句践</em>也。此二人者，足以观矣。愿足下深虑之。且臣闻勇略震主者身危，而功盖天下者不赏。臣请言大王功略：足下涉<em class="r">西河</em>，虏<em class="r">魏王</em>，禽<em class="r">夏说</em>，引兵下<em class="r">井陉</em>，诛<em class="r">成安君</em>，徇<em class="r">赵</em>，胁<em class="r">燕</em>，定<em class="r">齐</em>，南摧<em class="r">楚</em>人之兵二十万，东杀<em class="r">龙且</em>，西向以报，此所谓功无二于天下，而略不世出者也。今足下戴震主之威，挟不赏之功，归<em class="r">楚</em>，<em class="r">楚</em>人不信；归<em class="r">汉</em>，<em class="r">汉</em>人震恐。足下欲持是安归乎？夫势在人臣之位而有震主之威，名高天下，窃为足下危之。”<em class="r">韩信</em>谢曰：“先生且休矣，吾将念之。”</p>
<p>后数日，<em class="r">蒯通</em>复说曰：“夫听者事之候也，计者事之机也，听过计失而能久安者，鲜矣。听不失一二者，不可乱以言；计不失本末者，不可纷以辞。夫随厮养之役者，失万乘之权；守儋石之禄者，阙卿相之位。故知者决之断也，疑者事之害也，审豪牦之小计，遗天下之大数，智诚知之，决弗敢行者，百事之祸也。故曰‘猛虎之犹豫，不若蜂虿之致螫；骐骥之跼躅，不如驽马之安步；<em class="r">孟贲</em>之狐疑，不如庸夫之必至也；虽有<em class="r">舜禹</em>之智，吟而不言，不如喑聋之指麾也’。此言贵能行之。夫功者难成而易败，时者难得而易失也。时乎时，不再来。愿足下详察之。”<em class="r">韩信</em>犹豫不忍倍<em class="r">汉</em>，又自以为功多，<em class="r">汉</em>终不夺我<em class="r">齐</em>，遂谢<em class="r">蒯通</em>。<em class="r">蒯通</em>说不听，已说狂为巫。</p>
<p><em class="r">汉王</em>之困<em class="r">固陵</em>，用<em class="r">张良</em>计，召<em class="r">齐王信</em>，遂将兵会<em class="r">垓下</em>。<em class="r">项羽</em>已破，<em class="r">高祖</em>袭夺<em class="r">齐王</em>军。<em class="r">汉</em>五年正月，徙<em class="r">齐王信</em>为<em class="r">楚王</em>，都<em class="r">下邳</em>。</p>
<p><em class="r">信</em>至国，召所从食漂母，赐千金。及<em class="r">下鄉南昌</em>亭长，赐百钱，曰：“公，小人也，为德不卒。”召辱己之少年令出胯下者以为<em class="r">楚</em>中尉。告诸将相曰：“此壮士也。方辱我时，我宁不能杀之邪？杀之无名，故忍而就于此。”</p>
<p><em class="r">项王</em>亡将<em class="r">钟离眜</em>家在<em class="r">伊庐</em>，素与<em class="r">信</em>善。<em class="r">项王</em>死后，亡归<em class="r">信</em>。<em class="r">汉王</em>怨<em class="r">眜</em>，闻其在<em class="r">楚</em>，诏<em class="r">楚</em>捕<em class="r">眜</em>。<em class="r">信</em>初之国，行县邑，陈兵出入。<em class="r">汉</em>六年，人有上书告<em class="r">楚王信</em>反。<em class="r">高帝</em>以<em class="r">陈平</em>计，天子巡狩会诸侯，南方有<em class="r">云梦</em>，发使告诸侯会<em class="r">陈</em>：“吾将游<em class="r">云梦</em>。”实欲袭<em class="r">信</em>，<em class="r">信</em>弗知。<em class="r">高祖</em>且至<em class="r">楚</em>，<em class="r">信</em>欲发兵反，自度无罪，欲谒上，恐见禽。人或说<em class="r">信</em>曰：“斩<em class="r">眜</em>谒上，上必喜，无患。”<em class="r">信</em>见<em class="r">眜</em>计事。<em class="r">眜</em>曰：“<em class="r">汉</em>所以不击取<em class="r">楚</em>，以<em class="r">眜</em>在公所。若欲捕我以自媚于<em class="r">汉</em>，吾今日死，公亦随手亡矣。”乃骂<em class="r">信</em>曰：“公非长者！”卒自刭。<em class="r">信</em>持其首，谒<em class="r">高祖</em>于<em class="r">陈</em>。上令武士缚<em class="r">信</em>，载后车。<em class="r">信</em>曰：“果若人言，‘狡兔死，良狗烹；高鸟尽，良弓藏；敌国破，谋臣亡’。天下已定，我固当烹！”上曰：“人告公反。”遂械系<em class="r">信</em>。至<em class="r">雒阳</em>，赦<em class="r">信</em>罪，以为<em class="r">淮阴侯</em>。</p>
<p><em class="r">信</em>知<em class="r">汉王</em>畏恶其能，常称病不朝从。<em class="r">信</em>由此日夜怨望，居常鞅鞅，羞与<em class="r">绛</em>、<em class="r">灌</em>等列。<em class="r">信</em>尝过<em class="r">樊将军哙</em>，<em class="r">哙</em>跪拜送迎，言称臣，曰：“大王乃肯临臣！”<em class="r">信</em>出门，笑曰：“生乃与<em class="r">哙</em>等为伍！”上常从容与<em class="r">信</em>言诸将能不，各有差。上问曰：“如我能将几何？”<em class="r">信</em>曰：“陛下不过能将十万。”上曰：“于君何如？”曰：“臣多多而益善耳。”上笑曰：“多多益善，何为为我禽”？<em class="r">信</em>曰：“陛下不能将兵，而善将将，此乃<em class="r">信</em>之所以为陛下禽也。且陛下所谓天授，非人力也。”</p>
<p><em class="r">陈豨</em>拜为<em class="r">钜鹿</em>守，辞于<em class="r">淮阴侯</em>。<em class="r">淮阴侯</em>挈其手，辟左右与之步于庭，仰天叹曰：“子可与言乎？欲与子有言也。”<em class="r">豨</em>曰：“唯将军令之。”<em class="r">淮阴侯</em>曰：“公之所居，天下精兵处也；而公，陛下之信幸臣也。人言公之畔，陛下必不信；再至，陛下乃疑矣；三至，必怒而自将。吾为公从中起，天下可图也。”<em class="r">陈豨</em>素知其能也，信之，曰：“谨奉教！”<em class="r">汉</em>十年，<em class="r">陈豨</em>果反。上自将而往，<em class="r">信</em>病不从。阴使人至<em class="r">豨</em>所，曰：“弟举兵，吾从此助公。”<em class="r">信</em>乃谋与家臣夜诈诏赦诸官徒奴，欲发以袭<em class="r">吕后</em>、太子。部署已定，待<em class="r">豨</em>报。其舍人得罪于<em class="r">信</em>，<em class="r">信</em>囚，欲杀之。舍人弟上变，告<em class="r">信</em>欲反状于<em class="r">吕后</em>。<em class="r">吕后</em>欲召，恐其党不就，乃与<em class="r">萧相国</em>谋，诈令人从上所来，言<em class="r">豨</em>已得死，列侯群臣皆贺。相国绐<em class="r">信</em>曰：“虽疾，强入贺。”<em class="r">信</em>入，<em class="r">吕后</em>使武士缚<em class="r">信</em>，斩之<em class="r">长乐</em>钟室。<em class="r">信</em>方斩，曰：“吾悔不用<em class="r">蒯通</em>之计，乃为儿女子所诈，岂非天哉！”遂夷<em class="r">信</em>三族。</p>
<p><em class="r">高祖</em>已从<em class="r">豨</em>军来，至，见<em class="r">信</em>死，且喜且怜之，问：“<em class="r">信</em>死亦何言？”<em class="r">吕后</em>曰：“<em class="r">信</em>言恨不用<em class="r">蒯通</em>计。”<em class="r">高祖</em>曰：“是<em class="r">齐</em>辩士也。”乃诏<em class="r">齐</em>捕<em class="r">蒯通</em>。<em class="r">蒯通</em>至，上曰：“若教<em class="r">淮阴侯</em>反乎？”对曰：“然，臣固教之。竖子不用臣之策，故令自夷于此。如彼竖子用臣之计，陛下安得而夷之乎！”上怒曰：“烹之。”<em class="r">通</em>曰：“嗟乎，冤哉烹也！”上曰：“若教<em class="r">韩信</em>反，何冤？”对曰：“<em class="r">秦</em>之纲绝而维弛，<em class="r">山</em>东大扰，异姓并起，英俊乌集。<em class="r">秦</em>失其鹿，天下共逐之，于是高材疾足者先得焉。<em class="r">蹠</em>之狗吠<em class="r">尧</em>，<em class="r">尧</em>非不仁，狗因吠非其主。当是时，臣唯独知<em class="r">韩信</em>，非知陛下也。且天下锐精持锋欲为陛下所为者甚众，顾力不能耳。又可尽烹之邪？”<em class="r">高帝</em>曰：“置之。”乃释<em class="r">通</em>之罪。</p>
<p><em class="r">太史公</em>曰：吾如<em class="r">淮阴</em>，<em class="r">淮阴</em>人为余言，<em class="r">韩信</em>虽为布衣时，其志与众异。其母死，贫无以葬，然乃行营高敞地，令其旁可置万家。余视其母冢，良然。假令<em class="r">韩信</em>学道谦让，不伐己功，不矜其能，则庶几哉，于<em class="r">汉</em>家勋可以比<em class="r">周</em>、<em class="r">召</em>、<em class="r">太公</em>之徒，后世血食矣。不务出此，而天下已集，乃谋畔逆，夷灭宗族，不亦宜乎！</p>
		</div>
	</div>
</main>

</body>
</html>
