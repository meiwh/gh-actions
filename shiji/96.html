<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷九十六张丞相列传第三十六</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷九十六张丞相列传第三十六</h1>
		<div class="content">
			<p><em class="r">张丞相苍</em>者，<em class="r">阳武</em>人也。好书律历。<em class="r">秦</em>时为御史，主柱下方书。有罪，亡归。及<em class="r">沛公</em>略地过<em class="r">阳武</em>，<em class="r">苍</em>以客从攻<em class="r">南阳</em>。<em class="r">苍</em>坐法当斩，解衣伏质，身长大，肥白如瓠，时<em class="r">王陵</em>见而怪其美士，乃言<em class="r">沛公</em>，赦勿斩。遂从西入<em class="r">武关</em>，至<em class="r">咸阳</em>。<em class="r">沛公</em>立为<em class="r">汉王</em>，入<em class="r">汉中</em>，还定<em class="r">三秦</em>。<em class="r">陈馀</em>击走<em class="r">常山王张耳</em>，<em class="r">耳</em>归<em class="r">汉</em>，<em class="r">汉</em>乃以<em class="r">张苍</em>为<em class="r">常山</em>守。从<em class="r">淮阴侯</em>击<em class="r">赵</em>，<em class="r">苍</em>得<em class="r">陈馀</em>。<em class="r">赵</em>地已平，<em class="r">汉王</em>以<em class="r">苍</em>为<em class="r">代</em>相，备边寇。已而徙为<em class="r">赵</em>相，相<em class="r">赵王耳</em>。<em class="r">耳</em>卒，相<em class="r">赵王敖</em>。复徙相<em class="r">代王</em>。<em class="r">燕王臧荼</em>反，<em class="r">高祖</em>往击之，<em class="r">苍</em>以<em class="r">代</em>相从攻<em class="r">臧荼</em>有功，以六年中封为<em class="r">北平侯</em>，食邑千二百户。</p>
<p>迁为计相，一月，更以列侯为主计四岁。是时<em class="r">萧何</em>为相国，而<em class="r">张苍</em>乃自<em class="r">秦</em>时为柱下史，明习天下图书计籍。<em class="r">苍</em>又善用算律历，故令<em class="r">苍</em>以列侯居相府，领主郡国上计者。<em class="r">黥布</em>反亡，<em class="r">汉</em>立皇子<em class="r">长</em>为<em class="r">淮南王</em>，而<em class="r">张苍</em>相之。十四年，迁为御史大夫。</p>
<p><em class="r">周昌</em>者，<em class="r">沛</em>人也。其从兄曰<em class="r">周苛</em>，<em class="r">秦</em>时皆为<em class="r">泗水</em>卒史。及<em class="r">高祖</em>起<em class="r">沛</em>，击破<em class="r">泗水</em>守监，于是<em class="r">周昌</em>、<em class="r">周苛</em>自卒史从<em class="r">沛公</em>，<em class="r">沛公</em>以<em class="r">周昌</em>为职志，<em class="r">周苛</em>为客。从入关，破<em class="r">秦</em>。<em class="r">沛公</em>立为<em class="r">汉王</em>，以<em class="r">周苛</em>为御史大夫，<em class="r">周昌</em>为中尉。</p>
<p><em class="r">汉王</em>四年，<em class="r">楚</em>围<em class="r">汉王荥阳</em>急，<em class="r">汉王</em>遁出，去而使<em class="r">周苛</em>守<em class="r">荥阳城</em>。<em class="r">楚</em>破<em class="r">荥阳城</em>，欲令<em class="r">周苛</em>将。<em class="r">苛</em>骂曰：“若趣降<em class="r">汉王</em>！不然，今为虏矣！”<em class="r">项羽</em>怒，烹<em class="r">周苛</em>。于是乃拜<em class="r">周昌</em>为御史大夫。常从击破<em class="r">项籍</em>。以六年中与<em class="r">萧</em>、<em class="r">曹</em>等俱封：封<em class="r">周昌</em>为<em class="r">汾阴侯</em>；<em class="r">周苛</em>子<em class="r">周成</em>以父死事，封为<em class="r">高景侯</em>。</p>
<p><em class="r">昌</em>为人强力，敢直言，自<em class="r">萧</em>、<em class="r">曹</em>等皆卑下之。<em class="r">昌</em>尝燕时入奏事，<em class="r">高帝</em>方拥<em class="r">戚姬</em>，<em class="r">昌</em>还走，<em class="r">高帝</em>逐得，骑<em class="r">周昌</em>项，问曰：“我何如主也？”<em class="r">昌</em>仰曰：“陛下即<em class="r">桀纣</em>之主也。”于是上笑之，然尤惮<em class="r">周昌</em>。及帝欲废太子，而立<em class="r">戚姬</em>子<em class="r">如意</em>为太子，大臣固争之，莫能得；上以<em class="r">留侯</em>策即止。而<em class="r">周昌</em>廷争之强，上问其说，<em class="r">昌</em>为人吃，又盛怒，曰：“臣口不能言，然臣期期知其不可。陛下虽欲废太子，臣期期不奉诏。”上欣然而笑。既罢，<em class="r">吕后</em>侧耳于东箱听，见<em class="r">周昌</em>，为跪谢曰：“微君，太子几废。”</p>
<p>是后<em class="r">戚姬</em>子<em class="r">如意</em>为<em class="r">赵王</em>，年十岁，<em class="r">高祖</em>忧即万岁之后不全也。<em class="r">赵尧</em>年少，为符玺御史。<em class="r">赵</em>人<em class="r">方与公</em>谓御史大夫<em class="r">周昌</em>曰：“君之史<em class="r">赵尧</em>，年虽少，然奇才也，君必异之，是且代君之位。”<em class="r">周昌</em>笑曰：“<em class="r">尧</em>年少，刀笔吏耳，何能至是乎！”居顷之，<em class="r">赵尧</em>侍<em class="r">高祖</em>。<em class="r">高祖</em>独心不乐，悲歌，群臣不知上之所以然。<em class="r">赵尧</em>进请问曰：“陛下所为不乐，非为<em class="r">赵王</em>年少而<em class="r">戚夫人</em>与<em class="r">吕后</em>有郤邪？备万岁之后而<em class="r">赵王</em>不能自全乎？”<em class="r">高祖</em>曰：“然。吾私忧之，不知所出。”<em class="r">尧</em>曰：“陛下独宜为<em class="r">赵王</em>置贵强相，及<em class="r">吕后</em>、太子、群臣素所敬惮乃可。”<em class="r">高祖</em>曰：“然。吾念之欲如是，而群臣谁可者？”<em class="r">尧</em>曰：“御史大夫<em class="r">周昌</em>，其人坚忍质直，且自<em class="r">吕后</em>、太子及大臣皆素敬惮之。独<em class="r">昌</em>可。”<em class="r">高祖</em>曰：“善。”于是乃召<em class="r">周昌</em>，谓曰：“吾欲固烦公，公强为我相<em class="r">赵王</em>。”<em class="r">周昌</em>泣曰：“臣初起从陛下，陛下独奈何中道而弃之于诸侯乎？”<em class="r">高祖</em>曰：“吾极知其左迁，然吾私忧<em class="r">赵王</em>，念非公无可者。公不得已强行！”于是徙御史大夫<em class="r">周昌</em>为<em class="r">赵</em>相。</p>
<p>既行久之，<em class="r">高祖</em>持御史大夫印弄之，曰：“谁可以为御史大夫者？”孰视<em class="r">赵尧</em>，曰：“无以易<em class="r">尧</em>。”遂拜<em class="r">赵尧</em>为御史大夫。<em class="r">尧</em>亦前有军功食邑，及以御史大夫从击<em class="r">陈豨</em>有功，封为<em class="r">江邑侯</em>。</p>
<p><em class="r">高祖</em>崩，<em class="r">吕太后</em>使使召<em class="r">赵王</em>，其相<em class="r">周昌</em>令王称疾不行。使者三反，<em class="r">周昌</em>固为不遣<em class="r">赵王</em>。于是<em class="r">高后</em>患之，乃使使召<em class="r">周昌</em>。<em class="r">周昌</em>至，谒<em class="r">高后</em>，<em class="r">高后</em>怒而骂<em class="r">周昌</em>曰：“尔不知我之怨<em class="r">戚氏</em>乎？而不遣<em class="r">赵王</em>，何？”<em class="r">昌</em>既征，<em class="r">高后</em>使使召<em class="r">赵王</em>，<em class="r">赵王</em>果来。至<em class="r">长安</em>月馀，饮药而死。<em class="r">周昌</em>因谢病不朝见，三岁而死。</p>
<p>后五岁，<em class="r">高后</em>闻御史大夫<em class="r">江邑侯赵尧高祖</em>时定<em class="r">赵王如意</em>之画，乃抵<em class="r">尧</em>罪，以<em class="r">广阿侯任敖</em>为御史大夫。</p>
<p><em class="r">任敖</em>者，故<em class="r">沛</em>狱吏。<em class="r">高祖</em>堂辟吏，吏系<em class="r">吕后</em>，遇之不谨。<em class="r">任敖</em>素善<em class="r">高祖</em>，怒，击伤主<em class="r">吕后</em>吏。及<em class="r">高祖</em>初起，<em class="r">敖</em>以客从为御史，守<em class="r">丰</em>二岁。<em class="r">高祖</em>立为<em class="r">汉王</em>，东击<em class="r">项籍</em>，<em class="r">敖</em>迁为<em class="r">上党</em>守。<em class="r">陈豨</em>反时，<em class="r">敖</em>坚守，封为<em class="r">广阿侯</em>，食千八百户。<em class="r">高后</em>时为御史大夫。三岁免，以<em class="r">平阳侯曹窋</em>为御史大夫。<em class="r">高后</em>崩，与大臣共诛<em class="r">吕禄</em>等。免，以<em class="r">淮南</em>相<em class="r">张苍</em>为御史大夫。</p>
<p><em class="r">苍</em>与<em class="r">绛侯</em>等尊立<em class="r">代王</em>为<em class="r">孝文皇帝</em>。四年，丞相<em class="r">灌婴</em>卒，<em class="r">张苍</em>为丞相。</p>
<p>自<em class="r">汉</em>兴至<em class="r">孝文</em>二十馀年，会天下初定，将相公卿皆军吏。<em class="r">张苍</em>为计相时，绪正律历。以<em class="r">高祖</em>十月始至<em class="r">霸上</em>，因故<em class="r">秦</em>时本以十月为岁首，弗革。推五德之运，以为<em class="r">汉</em>当水德之时，尚黑如故。吹律调乐，入之音声，及以比定律令。若百工，天下作程品。至于为丞相，卒就之，故<em class="r">汉家</em>言律历者，本之<em class="r">张苍</em>。<em class="r">苍</em>本好书，无所不观，无所不通，而尤善律历。</p>
<p><em class="r">张苍</em>德<em class="r">王陵</em>。<em class="r">王陵</em>者，<em class="r">安国侯</em>也。及<em class="r">苍</em>贵，常父事<em class="r">王陵</em>。<em class="r">陵</em>死后，<em class="r">苍</em>为丞相，洗沐，常先朝<em class="r">陵</em>夫人上食，然后敢归家。</p>
<p><em class="r">苍</em>为丞相十馀年，<em class="r">鲁</em>人<em class="r">公孙臣</em>上书言<em class="r">汉</em>土德时，其符有黄龙当见。诏下其议<em class="r">张苍</em>，<em class="r">张苍</em>以为非是，罢之。其后黄龙见<em class="r">成纪</em>，于是<em class="r">文帝</em>召<em class="r">公孙臣</em>以为博士，草土德之历制度，更元年。<em class="r">张丞相</em>由此自绌，谢病称老。<em class="r">苍</em>任人为中候，大为奸利，上以让<em class="r">苍</em>，<em class="r">苍</em>遂病免。<em class="r">苍</em>为丞相十五岁而免。<em class="r">孝景</em>前五年，<em class="r">苍</em>卒，谥为<em class="r">文侯</em>。子<em class="r">康侯</em>代，八年卒。子<em class="r">类</em>代为侯，八年，坐临诸侯丧后就位不敬，国除。</p>
<p>初，<em class="r">张苍</em>父长不满五尺，及生<em class="r">苍</em>，<em class="r">苍</em>长八尺馀，为侯、丞相。<em class="r">苍</em>子复长。及孙<em class="r">类</em>，长六尺馀，坐法失侯。<em class="r">苍</em>之免相后，老，口中无齿，食乳，女子为乳母。妻妾以百数，尝孕者不复幸。<em class="r">苍</em>年百有馀岁而卒。</p>
<p><em class="r">申屠丞相嘉</em>者，<em class="r">梁</em>人，以材官蹶张从<em class="r">高帝</em>击<em class="r">项籍</em>，迁为队率。从击<em class="r">黥布</em>军，为都尉。<em class="r">孝惠</em>时，为<em class="r">淮阳</em>守。<em class="r">孝文帝</em>元年，举故吏士二千石从<em class="r">高皇帝</em>者，悉以为关内侯，食邑二十四人，而<em class="r">申屠嘉</em>食邑五百户。<em class="r">张苍</em>已为丞相，<em class="r">嘉</em>迁为御史大夫。<em class="r">张苍</em>免相，<em class="r">孝文帝</em>欲用皇后弟<em class="r">窦广国</em>为丞相，曰：“恐天下以吾私<em class="r">广国</em>。”<em class="r">广国</em>贤有行，故欲相之，念久之不可，而<em class="r">高帝</em>时大臣又皆多死，馀见无可者，乃以御史大夫<em class="r">嘉</em>为丞相，因故邑封为<em class="r">故安侯</em>。</p>
<p><em class="r">嘉</em>为人廉直，门不受私谒。是时太中大夫<em class="r">邓通</em>方隆爱幸，赏赐累巨万，<em class="r">文帝</em>尝燕饮通家，其宠如是。是时丞相入朝，而<em class="r">通</em>居上傍，有怠慢之礼。丞相奏事毕，因言曰：“陛下爱幸臣，则富贵之；至于朝廷之礼，不可以不肃！”上曰：“君勿言，吾私之。”罢朝坐府中，<em class="r">嘉</em>为檄召<em class="r">邓通</em>诣丞相府，不来，且斩<em class="r">通</em>。<em class="r">通</em>恐，入言<em class="r">文帝</em>。<em class="r">文帝</em>曰：“汝第往，吾今使人召若。”<em class="r">通</em>至丞相府，免冠，徒跣，顿首谢。<em class="r">嘉</em>坐自如，故不为礼，责曰：“夫朝廷者，<em class="r">高皇帝</em>之朝廷也。<em class="r">通</em>小臣，戏殿上，大不敬，当斩。吏今行斩之！”<em class="r">通</em>顿首，首尽出血，不解。<em class="r">文帝</em>度丞相已困<em class="r">通</em>，使使者持节召<em class="r">通</em>，而谢丞相曰：“此吾弄臣，君释之。”<em class="r">邓通</em>既至，为<em class="r">文帝</em>泣曰：“丞相几杀臣。”</p>
<p><em class="r">嘉</em>为丞相五岁，<em class="r">孝文帝</em>崩，<em class="r">孝景帝</em>即位。二年，<em class="r">晁错</em>为内史，贵幸用事，诸法令多所请变更，议以谪罚侵削诸侯。而丞相<em class="r">嘉</em>自绌所言不用，疾<em class="r">错</em>。<em class="r">错</em>为内史，门东出，不便，更穿一门南出。南出者，<em class="r">太上皇庙</em>堧垣。嘉闻之，欲因此以法<em class="r">错</em>擅穿宗庙垣为门，奏请诛<em class="r">错</em>。<em class="r">错</em>客有语<em class="r">错</em>，<em class="r">错</em>恐，夜入宫上谒，自归<em class="r">景帝</em>。至朝，丞相奏请诛内史<em class="r">错</em>。<em class="r">景帝</em>曰：“<em class="r">错</em>所穿非真庙垣，乃外堧垣，故他官居其中，且又我使为之，<em class="r">错</em>无罪。”罢朝，<em class="r">嘉</em>谓长史曰：“吾悔不先斩<em class="r">错</em>，乃先请之，为<em class="r">错</em>所卖。”至舍，因呕血而死。谥为<em class="r">节侯</em>。子<em class="r">共侯蔑</em>代，三年卒。子侯<em class="r">去病</em>代，三十一年卒。子侯<em class="r">臾</em>代，六岁，坐为<em class="r">九江</em>太守受故官送有罪，国除。</p>
<p>自<em class="r">申屠嘉</em>死之后，<em class="r">景帝</em>时<em class="r">开封侯陶青</em>、<em class="r">桃侯刘舍</em>为丞相。及今上时，<em class="r">柏至侯许昌</em>、<em class="r">平棘侯薛泽</em>、<em class="r">武强侯庄青翟</em>、<em class="r">高陵侯赵周</em>等为丞相。皆以列侯继嗣，娖娖廉谨，为丞相备员而已，无所能发明功名有著于当世者。</p>
<p><em class="r">太史公</em>曰：<em class="r">张苍</em>文学律历，为<em class="r">汉</em>名相，而绌<em class="r">贾生</em>、<em class="r">公孙臣</em>等言正朔服色事而不遵，明用<em class="r">秦</em>之《颛顼历》，何哉？<em class="r">周昌</em>，木强人也。<em class="r">任敖</em>以旧德用。<em class="r">申屠嘉</em>可谓刚毅守节矣，然无术学，殆与<em class="r">萧</em>、<em class="r">曹</em>、<em class="r">陈平</em>异矣。</p>
<p><em class="r">孝武</em>时丞相多甚，不记，莫录其行起居状略。且纪<em class="r">征和</em>以来：</p>
<p>有<em class="r">车丞相</em>，<em class="r">长陵</em>人也。卒而有<em class="r">韦丞相</em>代。<em class="r">韦丞相贤</em>者，<em class="r">鲁</em>人也。以读书术为吏，至大鸿胪。有相工相之，当至丞相。有男四人，使相工相之，至第二子，其名<em class="r">玄成</em>。相工曰：“此子贵，当封。”<em class="r">韦丞相</em>言曰：“我即为丞相，有长子，是安从得之？”后竟为丞相病死，而长子有罪，论不得嗣，而立<em class="r">玄成</em>。<em class="r">玄成</em>时佯狂，不肯立，竟立之，有让国之名。后坐骑至庙，不敬，有诏夺爵一级，为关内侯，失列侯，得食其故国邑。<em class="r">韦丞相</em>卒，有<em class="r">魏丞相</em>代。</p>
<p><em class="r">魏丞相相</em>者，<em class="r">济阴</em>人也。以文吏至丞相。其人好武，皆令诸吏带剑，带剑前奏事。或有不带剑者，当入奏事，至乃借剑而敢入奏事。其时京兆尹<em class="r">赵君</em>，丞相奏以免罪，使人执<em class="r">魏丞相</em>，欲求脱罪而不听。复使人胁恐<em class="r">魏丞相</em>，以夫人贼杀侍婢事而私独奏请验之，发吏卒至丞相舍，捕奴婢笞击问之，实不以兵刃杀也。而丞相司直<em class="r">繁君</em>奏京兆尹<em class="r">赵君</em>迫胁丞相，诬以夫人贼杀婢，发吏卒围捕丞相舍，不道；又得擅屏骑士事，<em class="r">赵京兆</em>坐腰斩。又有使掾<em class="r">陈平</em>等劾中尚书，疑以独擅劫事而坐之，大不敬，长史以下皆坐死，或下蚕室。而<em class="r">魏丞相</em>竟以丞相病死。子嗣。后坐骑至庙，不敬，有诏夺爵一级，为关内侯，失列侯，得食其故国邑。<em class="r">魏丞相</em>卒，以御史大夫<em class="r">邴吉</em>代。</p>
<p><em class="r">邴丞相吉</em>者，<em class="r">鲁国</em>人也。以读书好法令至御史大夫。<em class="r">孝宣帝</em>时，以有旧故，封为列侯，而因为丞相。明于事，有大智，后世称之。以丞相病死。子<em class="r">显</em>嗣。后坐骑至庙，不敬，有诏夺爵一级，失列侯，得食故国邑。<em class="r">显</em>为吏至太仆，坐官耗乱，身及子男有奸赃，免为庶人。</p>
<p><em class="r">邴丞相</em>卒，<em class="r">黄丞相</em>代。<em class="r">长安</em>中有善相工<em class="r">田文</em>者，与<em class="r">韦丞相</em>、<em class="r">魏丞相</em>、<em class="r">邴丞相</em>微贱时会于客家，<em class="r">田文</em>言曰：“今此三君者，皆丞相也。”其后三人竟更相代为丞相，何见之明也。</p>
<p><em class="r">黄丞相霸</em>者，<em class="r">淮阳</em>人也。以读书为吏，至<em class="r">颍川</em>太守。治<em class="r">颍川</em>，以礼义条教喻告化之。犯法者，风晓令自杀。化大行，名声闻。<em class="r">孝宣帝</em>下制曰：“<em class="r">颍川</em>太守<em class="r">霸</em>，以宣布诏令治民，道不拾遗，男女异路，狱中无重囚。赐爵关内侯，黄金百斤。”征为京兆尹而至丞相，复以礼义为治。以丞相病死。子嗣，后为列侯。<em class="r">黄丞相</em>卒，以御史大夫<em class="r">于定国</em>代。<em class="r">于丞相</em>已有廷尉传，在《张廷尉》语中。<em class="r">于丞相</em>去，御史大夫<em class="r">韦玄成</em>代。</p>
<p><em class="r">韦丞相玄成</em>者，即前<em class="r">韦丞相</em>子也。代父，后失列侯。其人少时好读书，明于《诗》、《论语》。为吏至卫尉，徙为太子太傅。御史大夫<em class="r">薛君</em>免，为御史大夫。<em class="r">于丞相</em>乞骸骨免，而为丞相，因封故邑为<em class="r">扶阳侯</em>。数年，病死。<em class="r">孝元帝</em>亲临丧，赐赏甚厚。子嗣后。其治容容随世俗浮沉，而见谓谄巧。而相工本谓之当为侯代父，而后失之；复自游宦而起，至丞相。父子俱为丞相，世间美之，岂不命哉！相工其先知之。<em class="r">韦丞相</em>卒，御史大夫<em class="r">匡衡</em>代。</p>
<p>丞相<em class="r">匡衡</em>者，<em class="r">东海</em>人也。好读书，从博士受《诗》。家贫，<em class="r">衡</em>佣作以给食饮。才下，数射策不中，至九，乃中丙科。其经以不中科故明习。补<em class="r">平原</em>文学卒史。数年，郡不尊敬。御史征之，以补百石属荐为郎，而补博士，拜为太子少傅，而事<em class="r">孝元帝</em>。<em class="r">孝元</em>好《诗》，而迁为光禄勋，居殿中为师，授教左右，而县官坐其旁听，甚善之，日以尊贵。御史大夫<em class="r">郑弘</em>坐事免，而<em class="r">匡君</em>为御史大夫。岁馀，<em class="r">韦丞相</em>死，<em class="r">匡君</em>代为丞相，封<em class="r">乐安侯</em>。以十年之间，不出<em class="r">长安</em>城门而至丞相，岂非遇时而命也哉！</p>
<p>太史公曰：深惟士之游宦所以至封侯者，微甚。然多至御史大夫即去者，诸为大夫而丞相次也，其心冀幸丞相物故也。或乃阴私相毁害，欲代之。然守之日久不得，或为之日少而得之，至于封侯，真命也夫！御史大夫<em class="r">郑君</em>守之数年不得，<em class="r">匡君</em>居之未满岁，而<em class="r">韦丞相</em>死，即代之矣，岂可以智巧得哉！多有贤圣之才，困厄不得者众甚也。</p>
		</div>
	</div>
</main>

</body>
</html>
