<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷八十七李斯列传第二十七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷八十七李斯列传第二十七</h1>
		<div class="content">
			<p><em class="r">李斯</em>者，<em class="r">楚上蔡</em>人也。年少时，为郡小吏，见吏舍厕中鼠食不洁，近人犬，数惊恐之。<em class="r">斯</em>入仓，观仓中鼠，食积粟，居大庑之下，不见人犬之忧。于是<em class="r">李斯</em>乃叹曰：“人之贤不肖譬如鼠矣，在所自处耳！”</p>
<p>乃从<em class="r">荀卿</em>学帝王之术。学已成，度<em class="r">楚王</em>不足事，而六国皆弱，无可为建功者，欲西入<em class="r">秦</em>。辞于<em class="r">荀卿</em>曰：“<em class="r">斯</em>闻得时无怠，今万乘方争时，游者主事。今<em class="r">秦王</em>欲吞天下，称帝而治，此布衣驰骛之时而游说者之秋也。处卑贱之位而计不为者，此禽鹿视肉，人面而能强行者耳。故诟莫大于卑贱，而悲莫甚于穷困。久处卑贱之位，困苦之地，非世而恶利，自托于无为，此非士之情也。故<em class="r">斯</em>将西说<em class="r">秦王</em>矣。”</p>
<p>至<em class="r">秦</em>，会<em class="r">庄襄王</em>卒，<em class="r">李斯</em>乃求为<em class="r">秦</em>相<em class="r">文信侯吕不韦</em>舍人；<em class="r">不韦</em>贤之，任以为郎。<em class="r">李斯</em>因以得说，说<em class="r">秦王</em>曰：“胥人者，去其几也。成大功者，在因瑕衅而遂忍之。昔者<em class="r">秦穆公</em>之霸，终不东并六国者，何也？诸侯尚众，<em class="r">周</em>德未衰，故<em class="r">五伯</em>迭兴，更尊<em class="r">周室</em>。自<em class="r">秦孝公</em>以来，<em class="r">周室</em>卑微，诸侯相兼，<em class="r">关东</em>为六国，<em class="r">秦</em>之乘胜役诸侯，盖六世矣。今诸侯服<em class="r">秦</em>，譬若郡县。夫以<em class="r">秦</em>之强，大王之贤，由灶上骚除，足以灭诸侯，成帝业，为天下一统，此万世之一时也。今怠而不急就，诸侯复强，相聚约从，虽有<em class="r">黄帝</em>之贤，不能并也。”<em class="r">秦王</em>乃拜<em class="r">斯</em>为长史，听其计，阴遣谋士赍持金玉以游说诸侯。诸侯名士可下以财者，厚遗结之；不肯者，利剑刺之。离其君臣之计，<em class="r">秦王</em>乃使其良将随其后。<em class="r">秦王</em>拜<em class="r">斯</em>为客卿。</p>
<p>会<em class="r">韩</em>人<em class="r">郑国</em>来间<em class="r">秦</em>，以作注溉渠，已而觉。<em class="r">秦</em>宗室大臣皆言<em class="r">秦王</em>曰：“诸侯人来事<em class="r">秦</em>者，大抵为其主游间于<em class="r">秦</em>耳，请一切逐客。”<em class="r">李斯</em>议亦在逐中。<em class="r">斯</em>乃上书曰：</p>
<divclass="kindle-cn-para-2em-indent">
臣闻吏议逐客，窃以为过矣。昔_缪公_求士，西取_由余_于_戎_，东得_百里奚_于_宛_，迎_蹇叔_于_宋_，来_丕豹_、_公孙支_于_晋_。此五子者，不产于_秦_，而_缪公_用之，并国二十，遂霸_西戎_。_孝公_用_商鞅_之法，移风易俗，民以殷盛，国以富强，百姓乐用，诸侯亲服，获_楚_、_魏_之师，举地千里，至今治强。_惠王_用_张仪_之计，拔_三川_之地，西并_巴_、_蜀_，北收_上郡_，南取_汉中_，包九夷，制_鄢_、_郢_，东据_成皋_之险，割膏腴之壤，遂散六国之从，使之西面事_秦_，功施到今。_昭王_得_范睢_，废_穰侯_，逐_华阳_，强公室，杜私门，蚕食诸侯，使_秦_成帝业。此四君者，皆以客之功。由此观之，客何负于_秦_哉！向使四君却客而不内，疏士而不用，是使国无富利之实而_秦_无强大之名也。
<p>今陛下致<em class="r">昆山</em>之玉，有<em class="r">随</em>、<em class="r">和</em>之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，<em class="r">秦</em>不生一焉，而陛下说之，何也？必<em class="r">秦国</em>之所生然后可，则是夜光之璧不饰朝廷，犀象之器不为玩好，<em class="r">郑</em>、<em class="r">卫</em>之女不充后宫，而骏良&lt;imgalt=""class="kindle-cn-inline-character"src="Image00120.jpg"/&gt;&lt;imgalt=""class="kindle-cn-inline-character"src="Image00117.jpg"/&gt;不实外厩，<em class="r">江南</em>金锡不为用，<em class="r">西蜀</em>丹青不为采。所以饰后宫、充下陈、娱心意、说耳目者，必出于<em class="r">秦</em>然后可，则是<em class="r">宛</em>珠之簪，傅玑之珥，阿缟之衣，锦绣之饰不进于前，而随俗雅化佳冶窈窕<em class="r">赵</em>女不立于侧也。夫击瓮叩缶弹筝搏髀，而歌呼呜呜快耳者，真<em class="r">秦</em>之声也；《郑》、《卫》、《桑间》、《昭》、《虞》、《武》、《象》者，异国之乐也。今弃击瓮叩缶而就《郑卫》，退弹筝而取《昭虞》，若是者何也？快意当前，适观而已矣。今取人则不然。不问可否，不论曲直，非<em class="r">秦</em>者去，为客者逐。然则是所重者在乎色乐珠玉，而所轻者在乎人民也。此非所以跨海内制诸侯之术也。</p>
<p>臣闻地广者粟多，国大者人众，兵强则士勇。是以<em class="r">太山</em>不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此<em class="r">五帝</em>、<em class="r">三王</em>之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入<em class="r">秦</em>，此所谓“藉寇兵而赍盗粮”者也。</p>
<p>夫物不产于<em class="r">秦</em>，可宝者多；士不产于<em class="r">秦</em>，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。</p>
</div>
_秦王_乃除逐客之令，复_李斯_官，卒用其计谋。官至廷尉。二十馀年，竞并天下，尊主为皇帝，以_斯_为丞相。夷郡县城，销其兵刃，示不复用。使_秦_无尺土之封，不立子弟为王、功臣为诸侯者，使后无战攻之患。
<p><em class="r">始皇</em>三十四年，置酒<em class="r">咸阳宫</em>，博士仆射<em class="r">周青臣</em>等颂称<em class="r">始皇</em>威德。<em class="r">齐</em>人<em class="r">淳于越</em>进谏曰：“臣闻之，<em class="r">殷周</em>之王千馀岁，封子弟功臣自为支辅。今陛下有海内，而子弟为匹夫，卒有<em class="r">田常</em>、六卿之患，臣无辅弼，何以相救哉？事不师古而能长久者，非所闻也。今<em class="r">青臣</em>等又面谀以重陛下过，非忠臣也。”<em class="r">始皇</em>下其议丞相。丞相谬其说，绌其辞，乃上书曰：“古者天下散乱，莫能相一，是以诸侯并作，语皆道古以害今，饰虚言以乱实，人善其所私学，以非上所建立。今陛下并有天下，别白黑而定一尊；而私学乃相与非法教之制，闻令下，即各以其私学议之，入则心非，出则巷议，非主以为名，异趣以为高，率群下以造谤。如此不禁，则主势降乎上，党与成乎下。禁之便。臣请诸有文学《诗书》百家语者，蠲除去之。令到满三十日弗去，黥为城旦。所不去者，医药卜筮种树之书。若有欲学者，以吏为师。”<em class="r">始皇</em>可其议，收去《诗书》百家之语以愚百姓，使天下无以古非今。明法度，定律令，皆以<em class="r">始皇</em>起。同文书。治离宫别馆，周遍天下。明年，又巡狩，外攘四夷，<em class="r">斯</em>皆有力焉。</p>
<p><em class="r">斯</em>长男<em class="r">由</em>为<em class="r">三川</em>守，诸男皆尚<em class="r">秦</em>公主，女悉嫁<em class="r">秦</em>诸公子。<em class="r">三川</em>守<em class="r">李由</em>告归<em class="r">咸阳</em>，<em class="r">李斯</em>置酒于家，百官长皆前为寿，门廷车骑以千数。<em class="r">李斯</em>喟然而叹曰：“嗟乎！吾闻之<em class="r">荀卿</em>曰‘物禁大盛’。夫<em class="r">斯</em>乃<em class="r">上蔡</em>布衣，闾巷之黔首，上不知其驽下，遂擢至此。当今人臣之位无居臣上者，可谓富贵极矣。物极则衰，吾未知所税驾也！”</p>
<p><em class="r">始皇</em>三十七年十月，行出游<em class="r">会稽</em>，并海上，北抵<em class="r">琅邪</em>。丞相<em class="r">斯</em>、中车府令<em class="r">赵高</em>兼行符玺令事，皆从。<em class="r">始皇</em>有二十馀子，长子<em class="r">扶苏</em>以数直谏上，上使监兵<em class="r">上郡</em>，<em class="r">蒙恬</em>为将。少子<em class="r">胡亥</em>爱，请从，上许之。馀子莫从。</p>
<p>其年七月，<em class="r">始皇帝</em>至<em class="r">沙丘</em>，病甚，令<em class="r">赵高</em>为书赐<em class="r">公子扶苏</em>曰：“以兵属<em class="r">蒙恬</em>，与丧会<em class="r">咸阳</em>而葬。”书已封，未授使者，<em class="r">始皇</em>崩。书及玺皆在<em class="r">赵高</em>所，独子<em class="r">胡亥</em>、丞相<em class="r">李斯</em>、<em class="r">赵高</em>及幸宦者五六人知<em class="r">始皇</em>崩，馀群臣皆莫知也。<em class="r">李斯</em>以为上在外崩，无真太子，故秘之。置<em class="r">始皇</em>居辒辌车中，百官奏事上食如故，宦者辄从辒辌车中可诸奏事。</p>
<p><em class="r">赵高</em>因留所赐<em class="r">扶苏</em>玺书，而谓<em class="r">公子胡亥</em>曰：“上崩，无诏封王诸子而独赐长子书。长子至，即立为皇帝，而子无尺寸之地，为之奈何？”<em class="r">胡亥</em>曰：“固也。吾闻之，明君知臣，明父知子。父捐命，不封诸子，何可言者！”<em class="r">赵高</em>曰：“不然。方今天下之权，存亡在子与<em class="r">高</em>及丞相耳，愿子图之。且夫臣人与见臣于人，制人与见制于人，岂可同日道哉！”<em class="r">胡亥</em>曰：“废兄而立弟，是不义也；不奉父诏而畏死，是不孝也；能薄而材谫，强因人之功，是不能也。三者逆德，天下不服，身殆倾危，社稷不血食。”<em class="r">高</em>曰：“臣闻<em class="r">汤</em>、<em class="r">武</em>杀其主，天下称义焉，不为不忠。<em class="r">卫君</em>杀其父，而<em class="r">卫国</em>载其德，<em class="r">孔子</em>著之，不为不孝。夫大行不小谨，盛德不辞让，乡曲各有宜而百官不同功。故顾小而忘大，后必有害；狐疑犹豫，后必有悔。断而敢行，鬼神避之，后有成功。愿子遂之！”<em class="r">胡亥</em>喟然叹曰：“今大行未发，丧礼未终，岂宜以此事干丞相哉！”<em class="r">赵高</em>曰：“时乎时乎，间不及谋！赢粮跃马，唯恐后时！”</p>
<p><em class="r">胡亥</em>既然<em class="r">高</em>之言，<em class="r">高</em>曰：“不与丞相谋，恐事不能成，臣请为子与丞相谋之。”<em class="r">高</em>乃谓丞相<em class="r">斯</em>曰：“上崩，赐长子书，与丧会<em class="r">咸阳</em>而立为嗣。书未行，今上崩，未有知者也。所赐长子书及符玺皆在<em class="r">胡亥</em>所，定太子在君侯与<em class="r">高</em>之口耳。事将何如？”<em class="r">斯</em>曰：“安得亡国之言！此非人臣所当议也！”<em class="r">高</em>曰：“君侯自料能孰与<em class="r">蒙恬</em>？功高孰与<em class="r">蒙恬</em>？谋远不失孰与<em class="r">蒙恬</em>？无怨于天下孰与<em class="r">蒙恬</em>？长子旧而信之孰与<em class="r">蒙恬</em>？”<em class="r">斯</em>曰：“此五者皆不及<em class="r">蒙恬</em>，而君责之何深也？”<em class="r">高</em>曰：“<em class="r">高</em>固内官之厮役也，幸得以刀笔之文进入<em class="r">秦</em>宫，管事二十馀年，未尝见<em class="r">秦</em>免罢丞相功臣有封及二世者也，卒皆以诛亡。皇帝二十馀子，皆君之所知。长子刚毅而武勇，信人而奋士，即位必用<em class="r">蒙恬</em>为丞相，君侯终不怀通侯之印归于乡里，明矣。<em class="r">高</em>受诏教习<em class="r">胡亥</em>，使学以法事数年矣，未尝见过失。慈仁笃厚，轻财重士，辩于心而诎于口，尽礼敬士，<em class="r">秦</em>之诸子未有及此者，可以为嗣。君计而定之。”<em class="r">斯</em>曰：“君其反位！<em class="r">斯</em>奉主之诏，听天之命，何虑之可定也？”<em class="r">高</em>曰：“安可危也，危可安也。安危不定，何以贵圣？”<em class="r">斯</em>曰：“<em class="r">斯</em>，<em class="r">上蔡</em>闾巷布衣也，上幸擢为丞相，封为通侯，子孙皆至尊位重禄者，故将以存亡安危属臣也。岂可负哉！夫忠臣不避死而庶几，孝子不勤劳而见危，人臣各守其职而已矣。君其勿复言，将令<em class="r">斯</em>得罪。”<em class="r">高</em>曰：“盖闻圣人迁徙无常，就变而从时，见末而知本，观指而睹归。物固有之，安得常法哉！方今天下之权命悬于<em class="r">胡亥</em>，<em class="r">高</em>能得志焉。且夫从外制中谓之惑，从下制上谓之贼。故秋霜降者草花落，水摇动者万物作，此必然之效也。君何见之晚？”<em class="r">斯</em>曰：“吾闻<em class="r">晋</em>易太子，三世不安；<em class="r">齐桓</em>兄弟争位，身死为戮；<em class="r">纣</em>杀亲戚，不听谏者，国为丘墟，遂危社稷：三者逆天，宗庙不血食。<em class="r">斯</em>其犹人哉，安足为谋！”<em class="r">高</em>曰：“上下合同，可以长久；中外若一，事无表里。君听臣之计，即长有封侯，世世称孤，必有乔松之寿，<em class="r">孔</em>、<em class="r">墨</em>之智。今释此而不从，祸及子孙，足以为寒心。善者因祸为福，君何处焉？”<em class="r">斯</em>乃仰天而叹，垂泪太息曰：“嗟乎！独遭乱世，既以不能死，安托命哉！”于是<em class="r">斯</em>乃听<em class="r">高</em>。<em class="r">高</em>乃报<em class="r">胡亥</em>曰：“臣请奉太子之明命以报丞相，丞相<em class="r">斯</em>敢不奉令！”</p>
<p>于是乃相与谋，诈为受<em class="r">始皇</em>诏丞相，立子<em class="r">胡亥</em>为太子。更为书赐长子<em class="r">扶苏</em>曰：“朕巡天下，祷祠名山诸神以延寿命。今<em class="r">扶苏</em>与将军<em class="r">蒙恬</em>将师数十万以屯边，十有馀年矣，不能进而前，士卒多耗，无尺寸之功，乃反数上书直言诽谤我所为，以不得罢归为太子，日夜怨望。<em class="r">扶苏</em>为人子不孝，其赐剑以自裁！将军<em class="r">恬</em>与<em class="r">扶苏</em>居外，不匡正，宜知其谋。为人臣不忠，其赐死，以兵属裨将<em class="r">王离</em>。”封其书以皇帝玺，遣<em class="r">胡亥</em>客奉书赐<em class="r">扶苏</em>于<em class="r">上郡</em>。</p>
<p>使者至，发书，<em class="r">扶苏</em>泣，入内舍，欲自杀。<em class="r">蒙恬</em>止<em class="r">扶苏</em>曰：“陛下居外，未立太子，使臣将三十万众守边，公子为监，此天下重任也。今一使者来，即自杀，安知其非诈？请复请，复请而后死，未暮也。”使者数趣之。<em class="r">扶苏</em>为人仁，谓<em class="r">蒙恬</em>曰：“父而赐子死，尚安复请！”即自杀。<em class="r">蒙恬</em>不肯死，使者即以属吏，系于<em class="r">阳周</em>。</p>
<p>使者还报，<em class="r">胡亥</em>、<em class="r">斯</em>、<em class="r">高</em>大喜。至<em class="r">咸阳</em>，发丧，太子立为<em class="r">二世皇帝</em>。以<em class="r">赵高</em>为郎中令，常侍中用事。</p>
<p><em class="r">二世</em>燕居，乃召<em class="r">高</em>与谋事，谓曰：“夫人生居世间也，譬犹骋六骥过决隙也。吾既已临天下矣，欲悉耳目之所好，穷心志之所乐，以安宗庙而乐万姓，长有天下，终吾年寿，其道可乎？”<em class="r">高</em>曰：“此贤主之所能行也，而昏乱主之所禁也。臣请言之，不敢避斧钺之诛，愿陛下少留意焉。夫<em class="r">沙丘</em>之谋，诸公子及大臣皆疑焉，而诸公子尽帝兄，大臣又先帝之所置也。今陛下初立，此其属意怏怏皆不服，恐为变。且<em class="r">蒙恬</em>已死，<em class="r">蒙毅</em>将兵居外，臣战战栗栗，唯恐不终。且陛下安得为此乐乎？”<em class="r">二世</em>曰：“为之奈何？”<em class="r">赵高</em>曰：“严法而刻刑，令有罪者相坐诛，至收族，灭大臣而远骨肉；贫者富之，贱者贵之。盖除去先帝之故臣，更置陛下之所亲信者近之。此则阴德归陛下，害除而奸谋塞，群臣莫不被润泽，蒙厚德，陛下则高枕肆志宠乐矣。计莫出于此。”<em class="r">二世</em>然<em class="r">高</em>之言，乃更为法律。于是群臣诸公子有罪，辄下<em class="r">高</em>，令鞠治之。杀大臣<em class="r">蒙毅</em>等，公子十二人僇死<em class="r">咸阳</em>市，十公主矺死于<em class="r">杜</em>，财物入于县官，相连坐者不可胜数。</p>
<p><em class="r">公子高</em>欲奔，恐收族，乃上书曰：“先帝无恙时，臣入则赐食，出则乘舆。御府之衣，臣得赐之；中厩之宝马，臣得赐之。臣当从死而不能，为人子不孝，为人臣不忠。不忠者无名以立于世，臣请从死，愿葬<em class="r">郦山</em>之足。唯上幸哀怜之。”书上，<em class="r">胡亥</em>大说，召<em class="r">赵高</em>而示之，曰：“此可谓急乎？”<em class="r">赵高</em>曰：“人臣当忧死而不暇，何变之得谋！”<em class="r">胡亥</em>可其书，赐钱十万以葬。</p>
<p>法令诛罚日益刻深，群臣人人自危，欲畔者众。又作<em class="r">阿房之宫</em>，治直道、驰道，赋敛愈重，戍徭无已。于是<em class="r">楚</em>戍卒<em class="r">陈胜</em>、<em class="r">吴广</em>等乃作乱，起于<em class="r">山</em>东，杰俊相立，自置为侯王，叛<em class="r">秦</em>，兵至<em class="r">鸿门</em>而却。<em class="r">李斯</em>数欲请间谏，二世不许。而<em class="r">二世</em>责问<em class="r">李斯</em>曰：“吾有私议而有所闻于<em class="r">韩子</em>也，曰‘<em class="r">尧</em>之有天下也，堂高三尺，采椽不斲，茅茨不翦，虽逆旅之宿不勤于此矣。冬日鹿裘，夏日葛衣，粢粝之食，藜藿之羹，饭土匦，啜土铡，虽监门之养不觳于此矣。<em class="r">禹</em>凿<em class="r">龙门</em>，通<em class="r">大夏</em>，疏九河，曲九防，决淳水致之海，而股无胈，胫无毛，手足胼胝，面目黎黑，遂以死于外，葬于<em class="r">会稽</em>，臣虏之劳不烈于此矣’。然则夫所贵于有天下者，岂欲苦形劳神，身处逆旅之宿，口食监门之养，手持臣虏之作哉？此不肖人之所勉也，非贤者之所务也。彼贤人之有天下也，专用天下适己而已矣，此所以贵于有天下也。夫所谓贤人者，必能安天下而治万民，今身且不能利，将恶能治天下哉！故吾愿赐志广欲，长享天下而无害，为之奈何？”<em class="r">李斯</em>子<em class="r">由</em>为<em class="r">三川</em>守，群盗<em class="r">吴广</em>等西略地，过去弗能禁。<em class="r">章邯</em>以破逐<em class="r">广</em>等兵，使者覆案<em class="r">三川</em>相属，诮让<em class="r">斯</em>居三公位，如何令盗如此。<em class="r">李斯</em>恐惧，重爵禄，不知所出，乃阿<em class="r">二世</em>意欲求容，以书对曰：</p>
<divclass="kindle-cn-para-2em-indent">
夫贤主者，必且能全道而行督责之术者也。督责之，则臣不敢不竭能以徇其主矣。此臣主之分定，上下之义明，则天下贤不肖莫敢不尽力竭任以徇其君矣。是故主独制于天下而无所制也，能穷乐之极矣。贤明之主也，可不察焉！
<p>故<em class="r">申子</em>曰“有天下而不恣睢，命之曰以天下为桎梏”者，无他焉，不能督责，而顾以其身劳于天下之民，若<em class="r">尧</em>、<em class="r">禹</em>然，故谓之“桎梏”也。夫不能修<em class="r">申</em>、<em class="r">韩</em>之明术，行督责之道，专以天下自适也，而徒务苦形劳神，以身徇百姓，则是黔首之役，非畜天下者也，何足贵哉！夫以人徇己，则己贵而人贱；以己徇人，则己贱而人贵。故徇人者贱，而人所徇者贵，自古及今，未有不然者也。凡古之所为尊贤者，为其贵也；而所为恶不肖者，为其贱也。而<em class="r">尧</em>、<em class="r">禹</em>以身徇天下者也，因随而尊之，则亦失所为尊贤之心矣夫！可谓大缪矣。谓之为“桎梏”，不亦宜乎？不能督责之过也。</p>
<p>故<em class="r">韩子</em>曰“慈母有败子而严家无格虏”者，何也？则能罚之加焉必也。故<em class="r">商君</em>之法，刑弃灰于道者。夫弃灰，薄罪也，而被刑，重罚也。彼唯明主为能深督轻罪。夫罪轻且督深，而况有重罪乎？故民不敢犯也。是故<em class="r">韩子</em>曰“布帛寻常，庸人不释，铄金百溢，<em class="r">盗跖</em>不搏”者，非庸人之心重，寻常之利深，而<em class="r">盗跖</em>之欲浅也；又不以<em class="r">盗跖</em>之行，为轻百镒之重也，搏必随手刑，则<em class="r">盗跖</em>不搏百镒；而罚不必行也，则庸人不释寻常。是故城高五丈，而<em class="r">楼季</em>不轻犯也；<em class="r">泰山</em>之高百仞，而跛样牧其上。夫<em class="r">楼季</em>也而难五丈之限，岂跛&lt;imgalt=""class="kindle-cn-inline-character"src="Image00121.jpg"/&gt;也而易百仞之高哉？峭堑之势异也。明主圣王之所以能久处尊位，长执重势，而独擅天下之利者，非有异道也，能独断而审督责，必深罚，故天下不敢犯也。今不务所以不犯，而事慈母之所以败子也，则亦不察于圣人之论矣。夫不能行圣人之术，则舍为天下役何事哉？可不哀邪！</p>
<p>且夫俭节仁义之人立于朝，则荒肆之乐辍矣；谏说论理之臣闲于侧，则流漫之志屈矣；烈士死节之行显于世，则淫康之虞废矣。故明主能外此三者，而独操主术以制听从之臣，而修其明法，故身尊而势重也。凡贤主者，必将能拂世磨俗，而废其所恶，立其所欲，故生则有尊重之势，死则有贤明之谥也。是以明君独断，故权不在臣也。然后能灭仁义之途，掩驰说之口，困烈士之行，塞聪掩明，内独视听，故外不可倾以仁义烈士之行，而内不可夺以谏说忿争之辩。故能荦然独行恣睢之心而莫之敢逆。若此然后可谓能明<em class="r">申</em>、<em class="r">韩</em>之术，而修<em class="r">商君</em>之法。法修术明而天下乱者，未之闻也，故曰“王道约而易操”也。唯明主为能行之。若此则谓督责之诚则臣无邪，臣无邪则天下安，天下安则主严尊，主严尊则督责必，督责必则所求得，所求得则国家富，国家富则君乐丰。故督责之术设，则所欲无不得矣。群臣百姓救过不给，何变之敢图？若此则帝道备，而可谓能明君臣之术矣。虽<em class="r">申</em>、<em class="r">韩</em>复生，不能加也。</p>
</div>
书奏，_二世_悦。于是行督责益严，税民深者为明吏。_二世_曰：“若此则可谓能督责矣。”刑者相半于道，而死人日成积于市。杀人众者为忠臣。_二世_曰：“若此则可谓能督责矣。”
<p>初，<em class="r">赵高</em>为郎中令，所杀及报私怨众多，恐大臣入朝奏事毁恶之，乃说<em class="r">二世</em>曰：“天子所以贵者，但以闻声，群臣莫得见其面，故号曰‘朕’。且陛下富于春秋，未必尽通诸事，今坐朝廷，谴举有不当者，则见短于大臣，非所以示神明于天下也。且陛下深拱禁中，与臣及侍中习法者待事，事来有以揆之。如此，则大臣不敢奏疑事，天下称圣主矣。”<em class="r">二世</em>用其计，乃不坐朝廷见大臣，居禁中。<em class="r">赵高</em>常侍中用事，事皆决于<em class="r">赵高</em>。</p>
<p><em class="r">高</em>闻<em class="r">李斯</em>以为言，乃见丞相曰：“<em class="r">关东</em>群盗多，今上急益发徭治<em class="r">阿房宫</em>，聚狗马无用之物。臣欲谏，为位贱。此真君侯之事，君何不谏？”<em class="r">李斯</em>曰：“固也，吾欲言之久矣。今时上不坐朝廷，上居深宫，吾有所言者，不可传也，欲见无闲。”<em class="r">赵高</em>谓曰：“君诚能谏，请为君候上闲语君。”于是<em class="r">赵高</em>待<em class="r">二世</em>方燕乐，妇女居前，使人告丞相：“上方闲，可奏事。”丞相至宫门上谒，如此者三。<em class="r">二世</em>怒曰：“吾常多闲日，丞相不来。吾方燕私，丞相辄来请事。丞相岂少我哉？且固我哉？”<em class="r">赵高</em>因曰：“如此殆矣！夫<em class="r">沙丘</em>之谋，丞相与焉。今陛下已立为帝，而丞相贵不益，此其意亦望裂地而王矣。且陛下不问臣，臣不敢言。丞相长男<em class="r">李由</em>为<em class="r">三川</em>守，<em class="r">楚</em>盗<em class="r">陈胜</em>等皆丞相傍县之子，以故<em class="r">楚</em>盗公行，过<em class="r">三川</em>，城守不肯击。<em class="r">高</em>闻其文书相往来，未得其审，故未敢以闻。且丞相居外，权重于陛下。”<em class="r">二世</em>以为然。欲案丞相，恐其不审，乃使人案验<em class="r">三川</em>守与盗通状。<em class="r">李斯</em>闻之。</p>
<p>是时<em class="r">二世</em>在<em class="r">甘泉</em>，方作角抵优俳之观。<em class="r">李斯</em>不得见，因上书言<em class="r">赵高</em>之短曰：“臣闻之，臣疑其君，无不危国；妾疑其夫，无不危家。今有大臣于陛下擅利擅害，与陛下无异，此甚不便。昔者<em class="r">司城子罕</em>相<em class="r">宋</em>，身行刑罚，以威行之，期年遂劫其君。<em class="r">田常</em>为<em class="r">简公</em>臣，爵列无敌于国，私家之富与公家均，布惠施德，下得百姓，上得群臣，阴取<em class="r">齐国</em>，杀<em class="r">宰予</em>于庭，即弑<em class="r">简公</em>于朝，遂有<em class="r">齐国</em>。此天下所明知也。今<em class="r">高</em>有邪佚之志，危反之行，如<em class="r">子罕</em>相<em class="r">宋</em>也；私家之富，若<em class="r">田氏</em>之于<em class="r">齐</em>也。兼行<em class="r">田常</em>、<em class="r">子罕</em>之逆道而劫陛下之威信，其志若<em class="r">韩玘</em>为<em class="r">韩安</em>相也。陛下不图，臣恐其为变也。”<em class="r">二世</em>曰：“何哉？夫<em class="r">高</em>，故宦人也，然不为安肆志，不以危易心，洁行修善，自使至此，以忠得进，以信守位，朕实贤之，而君疑之，何也？且朕少失先人，无所识知，不习治民，而君又老，恐与天下绝矣。朕非属<em class="r">赵君</em>，当谁任哉？且<em class="r">赵君</em>为人精廉强力，下知人情，上能适朕，君其勿疑。”<em class="r">李斯</em>曰：“不然。夫<em class="r">高</em>，故贱人也，无识于理，贪欲无厌，求利不止，列势次主，求欲无穷，臣故曰殆。”<em class="r">二世</em>已前信<em class="r">赵高</em>，恐<em class="r">李斯</em>杀之，乃私告<em class="r">赵高</em>。<em class="r">高</em>曰：“丞相所患者独<em class="r">高</em>，<em class="r">高</em>已死，丞相即欲为<em class="r">田常</em>所为。”于是<em class="r">二世</em>曰：“其以<em class="r">李斯</em>属郎中令！”</p>
<p><em class="r">赵高</em>案治<em class="r">李斯</em>。<em class="r">李斯</em>拘执束缚，居囹圄中，仰天而叹曰：“嗟乎，悲夫！不道之君，何可为计哉！昔者<em class="r">桀</em>杀<em class="r">关龙逢</em>，<em class="r">纣</em>杀<em class="r">王子比干</em>，<em class="r">吴王夫差</em>杀<em class="r">伍子胥</em>。此三臣者，岂不忠哉，然而不免于死，身死而所忠者非也。今吾智不及三子，而<em class="r">二世</em>之无道过于<em class="r">桀</em>、<em class="r">纣</em>、<em class="r">夫差</em>，吾以忠死，宜矣。且<em class="r">二世</em>之治岂不乱哉！日者夷其兄弟而自立也，杀忠臣而贵贱人，作为<em class="r">阿房</em>之宫，赋敛天下。吾非不谏也，而不吾听也。凡古圣王，饮食有节，车器有数，宫室有度，出令造事，加费而无益于民利者禁，故能长久治安。今行逆于昆弟，不顾其咎；侵杀忠臣，不思其殃；大为宫室，厚赋天下，不爱其费：三者已行，天下不听。今反者已有天下之半矣，而心尚未寤也，而以<em class="r">赵高</em>为佐，吾必见寇至<em class="r">咸阳</em>，麋鹿游于朝也。”</p>
<p>于是<em class="r">二世</em>乃使<em class="r">高</em>案丞相狱，治罪，责<em class="r">斯</em>与子<em class="r">由</em>谋反状，皆收捕宗族宾客。<em class="r">赵高</em>治<em class="r">斯</em>，榜掠千馀，不胜痛，自诬服。<em class="r">斯</em>所以不死者，自负其辩，有功，实无反心，幸得上书自陈，幸<em class="r">二世</em>之悟而赦之。<em class="r">李斯</em>乃从狱中上书曰：“臣为丞相，治民三十馀年矣。逮<em class="r">秦</em>地之狭隘。先王之时<em class="r">秦</em>地不过千里，兵数十万。臣尽薄材，谨奉法令，阴行谋臣，资之金玉，使游说诸侯，阴修甲兵，饰政教，官斗士，尊功臣，盛其爵禄，故终以胁<em class="r">韩</em>弱<em class="r">魏</em>，破<em class="r">燕</em>、<em class="r">赵</em>，夷<em class="r">齐</em>、<em class="r">楚</em>，卒兼六国，虏其王，立<em class="r">秦</em>为天子。罪一矣。地非不广，又北逐<em class="r">胡</em>、<em class="r">貉</em>，南定<em class="r">百越</em>，以见<em class="r">秦</em>之强。罪二矣。尊大臣，盛其爵位，以固其亲。罪三矣。立社稷，修宗庙，以明主之贤。罪四矣。更克画，平斗斛度量，文章布之天下，以树<em class="r">秦</em>之名。罪五矣。治驰道，兴游观，以见主之得意。罪六矣。缓刑罚，薄赋敛，以遂主得众之心，万民戴主，死而不忘。罪七矣。若<em class="r">斯</em>之为臣者，罪足以死固久矣。上幸尽其能力，乃得至今，愿陛下察之！”书上，<em class="r">赵高</em>使吏弃去不奏，曰：“囚安得上书！”</p>
<p><em class="r">赵高</em>使其客十馀辈诈为御史、谒者、侍中，更往覆讯<em class="r">斯</em>。<em class="r">斯</em>更以其实对，辄使人复榜之。后<em class="r">二世</em>使人验<em class="r">斯</em>，<em class="r">斯</em>以为如前，终不敢更言，辞服。奏当上，<em class="r">二世</em>喜曰：“微<em class="r">赵君</em>，几为丞相所卖。”及<em class="r">二世</em>所使案<em class="r">三川</em>之守至，则<em class="r">项梁</em>已击杀之。使者来，会丞相下吏，<em class="r">赵高</em>皆妄为反辞。</p>
<p><em class="r">二世</em>二年七月，具<em class="r">斯</em>五刑，论腰斩<em class="r">咸阳</em>市。<em class="r">斯</em>出狱，与其中子俱执，顾谓其中子曰：“吾欲与若复牵黄犬俱出<em class="r">上蔡</em>东门逐狡兔，岂可得乎？”遂父子相哭，而夷三族。</p>
<p><em class="r">李斯</em>已死，<em class="r">二世</em>拜<em class="r">赵高</em>为中丞相，事无大小辄决于<em class="r">高</em>。<em class="r">高</em>自知权重，乃献鹿，谓之马。<em class="r">二世</em>问左右：“此乃鹿也？”左右皆曰“马也”。<em class="r">二世</em>惊，自以为惑，乃召太卜，令卦之。太卜曰：“陛下春秋郊祀，奉宗庙鬼神，斋戒不明，故至于此。可依盛德而明斋戒。”于是乃入<em class="r">上林</em>斋戒。日游弋猎，有行人入<em class="r">上林</em>中，<em class="r">二世</em>自射杀之。<em class="r">赵高</em>教其女婿<em class="r">咸阳</em>令<em class="r">阎乐</em>劾不知何人贼杀人移<em class="r">上林</em>。高乃谏<em class="r">二世</em>曰：“天子无故贼杀不辜人，此上帝之禁也，鬼神不享，天且降殃，当远避宫以禳之。”<em class="r">二世</em>乃出居<em class="r">望夷之宫</em>。</p>
<p>留三日，<em class="r">赵高</em>诈诏卫士，令士皆素服持兵内乡，入告<em class="r">二世</em>曰：“<em class="r">山</em>东群盗兵大至！”<em class="r">二世</em>上观而见之，恐惧，<em class="r">高</em>即因劫令自杀。引玺而佩之，左右百官莫从；上殿，殿欲坏者三。<em class="r">高</em>自知天弗与，群臣弗许，乃召<em class="r">始皇</em>弟，授之玺。</p>
<p><em class="r">子婴</em>即位，患之，乃称疾不听事，与宦者<em class="r">韩谈</em>及其子谋杀<em class="r">高</em>。<em class="r">高</em>上谒，请病，因召入，令<em class="r">韩谈</em>刺杀之，夷其三族。</p>
<p><em class="r">子婴</em>立三月，<em class="r">沛公</em>兵从<em class="r">武关</em>入，至<em class="r">咸阳</em>，群臣百官皆畔，不敌。<em class="r">子婴</em>与妻子自系其颈以组，降<em class="r">轵道</em>旁。<em class="r">沛公</em>因以属吏，<em class="r">项王</em>至而斩之，遂以亡天下。</p>
<p><em class="r">太史公</em>曰：<em class="r">李斯</em>以闾阎历诸侯，入事<em class="r">秦</em>，因以瑕衅，以辅<em class="r">始皇</em>，卒成帝业。<em class="r">斯</em>为三公，可谓尊用矣。<em class="r">斯</em>知六艺之归，不务明政以补主上之缺，持爵禄之重，阿顺苟合，严威酷刑，听<em class="r">高</em>邪说，废適立庶。诸侯已畔，<em class="r">斯</em>乃欲谏争，不亦末乎！人皆以<em class="r">斯</em>极忠而被五刑死，察其本，乃与俗议之异。不然，<em class="r">斯</em>之功且与<em class="r">周</em>、<em class="r">召</em>列矣。</p>
		</div>
	</div>
</main>

</body>
</html>
