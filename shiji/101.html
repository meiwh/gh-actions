<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百一袁盎晁错列传第四十一</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百一袁盎晁错列传第四十一</h1>
		<div class="content">
			<p><em class="r">袁盎</em>者，<em class="r">楚</em>人也，字<em class="r">丝</em>。父故为群盗，徙处<em class="r">安陵</em>。<em class="r">高后</em>时，<em class="r">盎</em>尝为<em class="r">吕禄</em>舍人。及<em class="r">孝文帝</em>即位，<em class="r">盎</em>兄<em class="r">哙</em>任<em class="r">盎</em>为中郎。</p>
<p><em class="r">绛侯</em>为丞相，朝罢趋出，意得甚。上礼之恭，常自送之。<em class="r">袁盎</em>进曰：“陛下以丞相何如人？”上曰：“社稷臣。”<em class="r">盎</em>曰：“<em class="r">绛侯</em>所谓功臣，非社稷臣。社稷臣主在与在，主亡与亡。方<em class="r">吕后</em>时，诸<em class="r">吕</em>用事，擅相王，<em class="r">刘氏</em>不绝如带。是时<em class="r">绛侯</em>为太尉，主兵柄，弗能正。<em class="r">吕后</em>崩，大臣相与共畔诸<em class="r">吕</em>，太尉主兵，适会其成功，所谓功臣，非社稷臣。丞相如有骄主色，陛下谦让，臣主失礼，窃为陛下不取也。”后朝，上益庄，丞相益畏。已而<em class="r">绛侯</em>望<em class="r">袁盎</em>曰：“吾与而兄善，今儿廷毁我！”<em class="r">盎</em>遂不谢。</p>
<p>及<em class="r">绛侯</em>免相之国，国人上书告以为反，征系清室，宗室诸公莫敢为言，唯<em class="r">袁盎</em>明<em class="r">绛侯</em>无罪。<em class="r">绛侯</em>得释，<em class="r">盎</em>颇有力。<em class="r">绛侯</em>乃大与<em class="r">盎</em>结交。</p>
<p><em class="r">淮南厉王</em>朝，杀<em class="r">辟阳侯</em>，居处骄甚。<em class="r">袁盎</em>谏曰：“诸侯大骄必生患，可適削地。”上弗用。<em class="r">淮南王</em>益横。及<em class="r">棘蒲侯柴武</em>太子谋反事觉，治，连<em class="r">淮南</em>王，<em class="r">淮南王</em>征，上因迁之<em class="r">蜀</em>，&lt;imgalt=""class="kindle-cn-inline-character"src="Image00131.jpg"/&gt;车传送。<em class="r">袁盎</em>时为中郎将，乃谏曰：“陛下素骄<em class="r">淮南王</em>，弗稍禁，以至此，今又暴摧折之。<em class="r">淮南王</em>为人刚，如有遇雾露行道死，陛下竟为以天下之大弗能容，有杀弟之名，奈何？”上弗听，遂行之。</p>
<p><em class="r">淮南王</em>至<em class="r">雍</em>，病死，闻，上辍食，哭甚哀。<em class="r">盎</em>入，顿首请罪。上曰：“以不用公言至此。”<em class="r">盎</em>曰：“上自宽，此往事，岂可悔哉！且陛下有高世之行者三，此不足以毁名。”上曰：“吾高世行三者何事？”<em class="r">盎</em>曰：“陛下居<em class="r">代</em>时，太后尝病，三年，陛下不交睫，不解衣，汤药非陛下口所尝弗进。夫<em class="r">曾参</em>以布衣犹难之，今陛下亲以王者修之，过<em class="r">曾参</em>孝远矣。夫诸<em class="r">吕</em>用事，大臣专制，然陛下从<em class="r">代</em>乘六乘传驰不测之渊，虽<em class="r">贲育</em>之勇不及陛下。陛下至<em class="r">代</em>邸，西向让天子位者再，南面让天子位者三。夫<em class="r">许由</em>一让，而陛下五以天下让，过<em class="r">许由</em>四矣。且陛下迁<em class="r">淮南王</em>，欲以苦其志，使改过，有司卫不谨，故病死。”于是上乃解，曰：“将奈何？”<em class="r">盎</em>曰：“<em class="r">淮南王</em>有三子，唯在陛下耳。”于是<em class="r">文帝</em>立其三子皆为王。<em class="r">盎</em>由此名重朝廷。</p>
<p><em class="r">袁盎</em>常引大体慷慨。宦者<em class="r">赵同</em>以数幸，常害<em class="r">袁盎</em>，<em class="r">袁盎</em>患之。<em class="r">盎</em>兄子<em class="r">种</em>为常侍骑，持节夹乘，说<em class="r">盎</em>曰：“君与斗，廷辱之，使其毁不用。”<em class="r">孝文帝</em>出，<em class="r">赵同</em>参乘，<em class="r">袁盎</em>伏车前曰：“臣闻天子所与共六尺舆者，皆天下豪英。今<em class="r">汉</em>虽乏人，陛下独奈何与刀锯馀人载！”于是上笑，下<em class="r">赵同</em>。<em class="r">赵同</em>泣下车。</p>
<p><em class="r">文帝</em>从<em class="r">霸陵</em>上，欲西驰下峻阪。<em class="r">袁盎</em>骑，并车揽辔。上曰：“将军怯邪？”<em class="r">盎</em>曰：“臣闻千金之子坐不垂堂，百金之子不骑衡，圣主不乘危而侥幸。今陛下骋六&lt;imgalt=""class="kindle-cn-inline-character"src="Image00132.jpg"/&gt;，驰下峻山，如有马惊车败，陛下纵自轻，奈<em class="r">高庙</em>、太后何？”上乃止。</p>
<p>上幸<em class="r">上林</em>，皇后、<em class="r">慎夫人</em>从。其在禁中，常同席坐。及坐，郎署长布席，<em class="r">袁盎</em>引却<em class="r">慎夫人</em>坐。<em class="r">慎夫人</em>怒，不肯坐。上亦怒，起，入禁中。<em class="r">盎</em>因前说曰：“臣闻尊卑有序则上下和。今陛下既已立后，<em class="r">慎夫人</em>乃妾，妾主岂可与同坐哉！适所以失尊卑矣。且陛下幸之，即厚赐之。陛下所以为_慎夫_<em class="r">人</em>，适所以祸之。陛下独不见‘人彘’乎？”于是上乃说，召语<em class="r">慎夫人</em>。<em class="r">慎夫人</em>赐<em class="r">盎</em>金五十斤。</p>
<p>然<em class="r">袁盎</em>亦以数直谏，不得久居中，调为<em class="r">陇西</em>都尉。仁爱士卒，士卒皆争为死。迁为<em class="r">齐</em>相。徙为<em class="r">吴</em>相，辞行，<em class="r">种</em>谓<em class="r">盎</em>曰：“<em class="r">吴王</em>骄日久，国多奸。今苟欲劾治，彼不上书告君，即利剑刺君矣。南方卑湿，君能日饮，毋何，时说王曰毋反而已。如此幸得脱。”<em class="r">盎</em>用<em class="r">种</em>之计，<em class="r">吴王</em>厚遇<em class="r">盎</em>。</p>
<p><em class="r">盎</em>告归，道逢丞相<em class="r">申屠嘉</em>，下车拜谒，丞相从车上谢<em class="r">袁盎</em>。<em class="r">袁盎</em>还，愧其吏，乃之丞相舍上谒，求见丞相。丞相良久而见之。<em class="r">盎</em>因跪曰：“愿请间。”丞相曰：“使君所言公事，之曹与长史掾议，吾且奏之；即私邪，吾不受私语。”<em class="r">袁盎</em>即跪说曰：“君为丞相，自度孰与<em class="r">陈平</em>、<em class="r">绛侯</em>？”丞相曰：“吾不如。”<em class="r">袁盎</em>曰：“善，君即自谓不如。夫<em class="r">陈平</em>、<em class="r">绛侯</em>辅翼<em class="r">高帝</em>，定天下，为将相，而诛诸<em class="r">吕</em>，存<em class="r">刘氏</em>；君乃为材官蹶张，迁为队率，积功至<em class="r">淮阳</em>守，非有奇计攻城野战之功。且陛下从<em class="r">代</em>来，每朝，郎官上书疏，未尝不止辇受其言，言不可用置之，言可受采之，未尝不称善。何也？则欲以致天下贤士大夫。上日闻所不闻，明所不知，日益圣智；君今自闭钳天下之口而日益愚。夫以圣主责愚相，君受祸不久矣。”丞相乃再拜曰：“<em class="r">嘉</em>鄙野人，乃不知，将军幸教。”引入与坐，为上客。</p>
<p><em class="r">盎</em>素不好<em class="r">晁错</em>，<em class="r">晁错</em>所居坐，<em class="r">盎</em>去；<em class="r">盎</em>坐，<em class="r">错</em>亦去：两人未尝同堂语。及<em class="r">孝文帝</em>崩，<em class="r">孝景帝</em>即位，<em class="r">晁错</em>为御史大夫，使吏案<em class="r">袁盎</em>受<em class="r">吴王</em>财物，抵罪，诏赦以为庶人。</p>
<p><em class="r">吴楚</em>反，闻，<em class="r">晁错</em>谓丞史曰：“夫<em class="r">袁盎</em>多受<em class="r">吴王</em>金钱，专为蔽匿，言不反。今果反，欲请治<em class="r">盎</em>宜知计谋。”丞史曰：“事未发，治之有绝。今兵西向，治之何益！且<em class="r">袁盎</em>不宜有谋。”<em class="r">晁错</em>犹与未决。人有告<em class="r">袁盎</em>者，<em class="r">袁盎</em>恐，夜见<em class="r">窦婴</em>，为言<em class="r">吴</em>所以反者，愿至上前口对状。<em class="r">窦婴</em>入言上，上乃召<em class="r">袁盎</em>入见。<em class="r">晁错</em>在前，及<em class="r">盎</em>请辟人赐间，<em class="r">错</em>去，固恨甚。<em class="r">袁盎</em>具言<em class="r">吴</em>所以反状，以<em class="r">错</em>故，独急斩<em class="r">错</em>以谢<em class="r">吴</em>，<em class="r">吴</em>兵乃可罢。其语具在《吴事》中。使<em class="r">袁盎</em>为太常，<em class="r">窦婴</em>为大将军。两人素相与善。逮<em class="r">吴</em>反，诸陵长者<em class="r">长安</em>中贤大夫争附两人，车随者日数百乘。</p>
<p>及<em class="r">晁错</em>已诛，<em class="r">袁盎</em>以太常使<em class="r">吴</em>。<em class="r">吴王</em>欲使将，不肯。欲杀之，使一都尉以五百人围守<em class="r">盎</em>军中。<em class="r">袁盎</em>自其为<em class="r">吴</em>相时，有从史尝盗爱<em class="r">盎</em>侍儿，<em class="r">盎</em>知之，弗泄，遇之如故。人有告从史，言“君知尔与侍者通”，乃亡归。<em class="r">袁盎</em>驱自追之，遂以侍者赐之，复为从史。及<em class="r">袁盎</em>使<em class="r">吴</em>见守，从史适为守<em class="r">盎</em>校尉司马，乃悉以其装赍置二石醇醪，会天寒，士卒饥渴，饮酒醉，西南陬卒皆卧，司马夜引<em class="r">袁盎</em>起，曰：“君可以去矣，<em class="r">吴王</em>期旦日斩君。”<em class="r">盎</em>弗信，曰：“公何为者？”司马曰：“臣故为从史盗君侍儿者。”<em class="r">盎</em>乃惊谢曰：“公幸有亲，吾不足以累公。”司马曰：“君弟去，臣亦且亡，辟吾亲，君何患！”及以刀决张，道从醉卒隧直出。司马与分背，<em class="r">袁盎</em>解节毛怀之，杖，步行七八里，明，见<em class="r">梁</em>骑，骑驰去，遂归报。</p>
<p><em class="r">吴楚</em>已破，上更以<em class="r">元王</em>子<em class="r">平陆侯礼</em>为<em class="r">楚王</em>，<em class="r">袁盎</em>为<em class="r">楚</em>相。尝上书有所言，不用。<em class="r">袁盎</em>病免居家，与闾里浮沈，相随行，斗鸡走狗。<em class="r">雒阳剧孟</em>尝过<em class="r">袁盎</em>，<em class="r">盎</em>善待之。<em class="r">安陵</em>富人有谓<em class="r">盎</em>曰：“吾闻<em class="r">剧孟</em>博徒，将军何自通之？”<em class="r">盎</em>曰：“<em class="r">剧孟</em>虽博徒，然母死，客送葬车千馀乘，此亦有过人者。且缓急人所有。夫一旦有急叩门，不以亲为解，不以存亡为辞，天下所望者，独<em class="r">季心</em>、<em class="r">剧孟</em>耳。今公常从数骑，一旦有缓急，宁足恃乎！”骂富人，弗与通。诸公闻之，皆多<em class="r">袁盎</em>。</p>
<p><em class="r">袁盎</em>虽家居，<em class="r">景帝</em>时时使人问筹策。<em class="r">梁王</em>欲求为嗣，<em class="r">袁盎</em>进说，其后语塞。<em class="r">梁王</em>以此怨<em class="r">盎</em>，曾使人刺<em class="r">盎</em>。刺者至<em class="r">关中</em>，问<em class="r">袁盎</em>，诸君誉之皆不容口。乃见<em class="r">袁盎</em>曰：“臣受<em class="r">梁王</em>金来刺君，君长者，不忍刺君。然后刺君者十馀曹，备之！”<em class="r">袁盎</em>心不乐，家又多怪，乃之<em class="r">棓生</em>所问占。还，<em class="r">梁</em>刺客后曹辈果遮刺杀<em class="r">盎安陵</em>郭门外。</p>
<p><em class="r">晁错</em>者，<em class="r">颍川</em>人也。学<em class="r">申商</em>刑名于<em class="r">轵张恢先</em>所，与<em class="r">雒阳宋孟</em>及<em class="r">刘礼</em>同师。以文学为太常掌故。</p>
<p><em class="r">错</em>为人陗直刻深。<em class="r">孝文帝</em>时，天下无治《尚书》者，独闻<em class="r">济南伏生</em>故<em class="r">秦</em>博士，治《尚书》，年九十馀，老不可征，乃诏太常使人往受之。太常遣<em class="r">错</em>受《尚书》<em class="r">伏生</em>所。还，因上便宜事，以《书》称说。诏以为太子舍人、门大夫、家令。以其辩得幸太子，太子家号曰“智囊”。数上书<em class="r">孝文</em>时，言削诸侯事，及法令可更定者。书数十上，<em class="r">孝文</em>不听，然奇其材，迁为中大夫。当是时，太子善<em class="r">错</em>计策，<em class="r">袁盎</em>诸大功臣多不好<em class="r">错</em>。</p>
<p><em class="r">景帝</em>即位，以<em class="r">错</em>为内史。<em class="r">错</em>常数请间言事，辄听，宠幸倾九卿，法令多所更定。丞相<em class="r">申屠嘉</em>心弗便，力未有以伤。内史府居<em class="r">太上庙</em>壖中，门东出，不便，<em class="r">错</em>乃穿两门南出，凿庙壖垣。丞相<em class="r">嘉</em>闻，大怒，欲因此过为奏请诛<em class="r">错</em>。<em class="r">错</em>闻之，即夜请间，具为上言之。丞相奏事，因言<em class="r">错</em>擅凿庙垣为门，请下廷尉诛。上曰：“此非庙垣，乃壖中垣，不致于法。”丞相谢。罢朝，怒谓长史曰：“吾当先斩以闻，乃先请，为儿所卖，固误。”丞相遂发病死。<em class="r">错</em>以此愈贵。</p>
<p>迁为御史大夫，请诸侯之罪过，削其地，收其枝郡。奏上，上令公卿列侯宗室集议，莫敢难，独<em class="r">窦婴</em>争之，由此与<em class="r">错</em>有郤。<em class="r">错</em>所更令三十章，诸侯皆喧哗疾<em class="r">晁错</em>。错父闻之，从<em class="r">颍川</em>来，谓<em class="r">错</em>曰：“上初即位，公为政用事，侵削诸侯，别疏人骨肉，人口议多怨公者，何也？”<em class="r">晁错</em>曰：“固也。不如此，天子不尊，宗庙不安。”<em class="r">错</em>父曰：“<em class="r">刘氏</em>安矣，而<em class="r">晁氏</em>危矣，吾去公归矣！”遂饮药死，曰：“吾不忍见祸及吾身。”死十馀日，<em class="r">吴楚</em>七国果反，以诛<em class="r">错</em>为名。及<em class="r">窦婴</em>、<em class="r">袁盎</em>进说，上令<em class="r">晁错</em>衣朝衣斩东市。</p>
<p><em class="r">晁错</em>已死，谒者仆射<em class="r">邓公</em>为校尉，击<em class="r">吴楚</em>军为将。还，上书言军事，谒见上。上问曰：“道军所来，闻<em class="r">晁错</em>死，<em class="r">吴楚</em>罢不？”<em class="r">邓公</em>曰：“<em class="r">吴王</em>为反数十年矣，发怒削地，以诛<em class="r">错</em>为名，其意非在<em class="r">错</em>也。且臣恐天下之士噤口不敢复言也！”上曰：“何哉？”<em class="r">邓公</em>曰：“夫<em class="r">晁错</em>患诸侯强大不可制，故请削地以尊京师，万世之利也。计画始行，卒受大戮，内杜忠臣之口，外为诸侯报仇，臣窃为陛下不取也。”于是<em class="r">景帝</em>默然良久，曰：“公言善，吾亦恨之。”乃拜<em class="r">邓公</em>为<em class="r">城阳</em>中尉。</p>
<p><em class="r">邓公</em>，<em class="r">成固</em>人也，多奇计。<em class="r">建元</em>中，上招贤良，公卿言<em class="r">邓公</em>，时<em class="r">邓公</em>免，起家为九卿。一年，复谢病免归。其子<em class="r">章</em>以修<em class="r">黄老</em>言显于诸公间。</p>
<p><em class="r">太史公</em>曰：<em class="r">袁盎</em>虽不好学，亦善傅会，仁心为质，引义慷慨。遭<em class="r">孝文</em>初立，资适逢世。时以变易，及<em class="r">吴楚</em>一说，说虽行哉，然复不遂。好声矜贤，竟以名败。<em class="r">晁错</em>为家令时，数言事不用；后擅权，多所变更。诸侯发难，不急匡救，欲报私仇，反以亡躯。语曰“变古乱常，不死则亡”，岂<em class="r">错</em>等谓邪！</p>
		</div>
	</div>
</main>

</body>
</html>
