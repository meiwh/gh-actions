<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史　记　卷　七项羽本纪第七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史　记　卷　七项羽本纪第七</h1>
		<div class="content">
			<p><em class="r">项籍</em>者，<em class="r">下相</em>人也，字<em class="r">羽</em>。初起时，年二十四。其季父<em class="r">项梁</em>，<em class="r">梁</em>父即<em class="r">楚</em>将<em class="r">项燕</em>，为<em class="r">秦</em>将<em class="r">王翦</em>所戮者也。<em class="r">项氏</em>世世为<em class="r">楚</em>将，封于<em class="r">项</em>，故姓<em class="r">项氏</em>。</p>
<p><em class="r">项籍</em>少时，学书不成，去学剑，又不成。<em class="r">项梁</em>怒之。<em class="r">籍</em>曰：“书足以记名姓而已。剑一人敌，不足学，学万人敌。”于是<em class="r">项梁</em>乃教<em class="r">籍</em>兵法，<em class="r">籍</em>大喜，略知其意，又不肯竟学。<em class="r">项梁</em>尝有<em class="r">栎阳</em>逮，乃请<em class="r">蕲</em>狱掾<em class="r">曹咎</em>书抵<em class="r">栎阳</em>狱掾<em class="r">司马欣</em>，以故事得已。<em class="r">项梁</em>杀人，与<em class="r">籍</em>避仇于<em class="r">吴中</em>。<em class="r">吴中</em>贤士大夫皆出<em class="r">项梁</em>下。每<em class="r">吴中</em>有大繇役及丧，<em class="r">项梁</em>常为主办，阴以兵法部勒宾客及子弟，以是知其能。<em class="r">秦始皇帝</em>游<em class="r">会稽</em>，渡<em class="r">浙江</em>，<em class="r">梁</em>与<em class="r">籍</em>俱观。<em class="r">籍</em>曰：“彼可取而代也。”<em class="r">梁</em>掩其口，曰：“毋妄言，族矣！”<em class="r">梁</em>以此奇<em class="r">籍</em>。<em class="r">籍</em>长八尺馀，力能扛鼎，才气过人，虽<em class="r">吴中</em>子弟皆已惮<em class="r">籍</em>矣。</p>
<p><em class="r">秦二世</em>元年七月，<em class="r">陈涉</em>等起<em class="r">大泽</em>中。其九月，<em class="r">会稽</em>守<em class="r">通</em>谓<em class="r">梁</em>曰：“<em class="r">江西</em>皆反，此亦天亡<em class="r">秦</em>之时也。吾闻先即制人，后则为人所制。吾欲发兵，使公及<em class="r">桓楚</em>将。”是时<em class="r">桓楚</em>亡在泽中。<em class="r">梁</em>曰：“<em class="r">桓楚</em>亡，人莫知其处，独<em class="r">籍</em>知之耳。”<em class="r">梁</em>乃出，诫<em class="r">籍</em>持剑居外待。<em class="r">梁</em>复入，与守坐，曰：“请召<em class="r">籍</em>，使受命召<em class="r">桓楚</em>。”守曰：“诺。”<em class="r">梁</em>召<em class="r">籍</em>入。须臾，<em class="r">梁</em>眴<em class="r">籍</em>曰：“可行矣！”于是<em class="r">籍</em>遂拔剑斩守头。<em class="r">项梁</em>持守头，佩其印绶。门下大惊，扰乱，<em class="r">籍</em>所击杀数十百人。一府中皆慑伏，莫敢起。<em class="r">梁</em>乃召故所知豪吏，谕以所为起大事，遂举<em class="r">吴中</em>兵。使人收下县，得精兵八千人。<em class="r">梁</em>部署<em class="r">吴中</em>豪杰为校尉、候、司马。有一人不得用，自言于<em class="r">梁</em>。<em class="r">梁</em>曰：“前时某丧使公主某事，不能办，以此不任用公。”众乃皆伏。于是<em class="r">梁</em>为<em class="r">会稽</em>守，<em class="r">籍</em>为裨将，徇下县。</p>
<p><em class="r">广陵</em>人<em class="r">召平</em>于是为<em class="r">陈王</em>徇<em class="r">广陵</em>，未能下。闻<em class="r">陈王</em>败走，<em class="r">秦</em>兵又且至，乃渡<em class="r">江</em>矫<em class="r">陈王</em>命，拜<em class="r">梁</em>为<em class="r">楚王</em>上柱国。曰：“<em class="r">江东</em>已定，急引兵西击<em class="r">秦</em>。”<em class="r">项梁</em>乃以八千人渡<em class="r">江</em>而西。闻<em class="r">陈婴</em>已下<em class="r">东阳</em>，使使欲与连和俱西。<em class="r">陈婴</em>者，故<em class="r">东阳</em>令史，居县中，素信谨，称为长者。<em class="r">东阳</em>少年杀其令，相聚数千人，欲置长，无适用，乃请<em class="r">陈婴</em>。<em class="r">婴</em>谢不能，遂强立<em class="r">婴</em>为长，县中从者得二万人。少年欲立<em class="r">婴</em>便为王，异军苍头特起。<em class="r">陈婴</em>母谓<em class="r">婴</em>曰：“自我为汝家妇，未尝闻汝先古之有贵者。今暴得大名，不祥。不如有所属，事成犹得封侯，事败易以亡，非世所指名也。”<em class="r">婴</em>乃不敢为王。谓其军吏曰：“<em class="r">项氏</em>世世将家，有名于<em class="r">楚</em>。今欲举大事，将非其人，不可。我倚名族，亡<em class="r">秦</em>必矣。”于是众从其言，以兵属<em class="r">项梁</em>。<em class="r">项梁</em>渡<em class="r">淮</em>，<em class="r">黥布</em>、<em class="r">蒲将军</em>亦以兵属焉。凡六七万人，军<em class="r">下邳</em>。</p>
<p>当是时，<em class="r">秦嘉</em>已立<em class="r">景驹</em>为<em class="r">楚王</em>，军<em class="r">彭城</em>东，欲距<em class="r">项梁</em>。<em class="r">项梁</em>谓军吏曰：“<em class="r">陈王</em>先首事，战不利，未闻所在。今<em class="r">秦嘉</em>倍<em class="r">陈王</em>而立<em class="r">景驹</em>，逆无道。”乃进兵击<em class="r">秦嘉</em>。<em class="r">秦嘉</em>军败走，追之至<em class="r">胡陵</em>。<em class="r">嘉</em>还战一日，<em class="r">嘉</em>死，军降。<em class="r">景驹</em>走死<em class="r">梁</em>地。<em class="r">项梁</em>已并<em class="r">秦嘉</em>军，军<em class="r">胡陵</em>，将引军而西。<em class="r">章邯</em>军至<em class="r">栗</em>，<em class="r">项梁</em>使别将<em class="r">朱鸡石</em>、<em class="r">馀樊君</em>与战。<em class="r">馀樊君</em>死。<em class="r">朱鸡石</em>军败，亡走<em class="r">胡陵</em>。<em class="r">项梁</em>乃引兵入<em class="r">薛</em>，诛<em class="r">鸡石</em>。<em class="r">项梁</em>前使<em class="r">项羽</em>别攻<em class="r">襄城</em>，<em class="r">襄城</em>坚守不下。已拔，皆坑之。还报<em class="r">项梁</em>。<em class="r">项梁</em>闻<em class="r">陈王</em>定死，召诸别将会<em class="r">薛</em>计事。此时<em class="r">沛公</em>亦起<em class="r">沛</em>往焉。</p>
<p><em class="r">居鄛</em>人<em class="r">范增</em>，年七十，素居家，好奇计，往说<em class="r">项梁</em>曰：“<em class="r">陈胜</em>败固当。夫<em class="r">秦</em>灭六国，<em class="r">楚</em>最无罪。自<em class="r">怀王</em>入<em class="r">秦</em>不反，<em class="r">楚</em>人怜之至今，故<em class="r">楚南公</em>曰‘<em class="r">楚</em>虽三户，亡<em class="r">秦</em>必<em class="r">楚</em>'也。今<em class="r">陈胜</em>首事，不立<em class="r">楚</em>后而自立，其势不长。今君起<em class="r">江东</em>，<em class="r">楚</em>蜂午之将皆争附君者，以君世世<em class="r">楚</em>将，为能复立<em class="r">楚</em>之后也。”于是<em class="r">项梁</em>然其言，乃求<em class="r">楚怀王</em>孙<em class="r">心</em>民间，为人牧羊，立以为<em class="r">楚怀王</em>，从民所望也。<em class="r">陈婴</em>为<em class="r">楚</em>上柱国，封五县，与<em class="r">怀王</em>都<em class="r">盱台</em>。<em class="r">项梁</em>自号为<em class="r">武信君</em>。</p>
<p>居数月，引兵攻<em class="r">亢父</em>，与<em class="r">齐田荣</em>、司马<em class="r">龙且</em>军救<em class="r">东阿</em>，大破<em class="r">秦</em>军于<em class="r">东阿</em>。<em class="r">田荣</em>即引兵归，逐其王<em class="r">假</em>。<em class="r">假</em>亡走<em class="r">楚</em>。<em class="r">假</em>相<em class="r">田角</em>亡走<em class="r">赵</em>。<em class="r">角</em>弟<em class="r">田间</em>故<em class="r">齐</em>将，居<em class="r">赵</em>不敢归。<em class="r">田荣</em>立<em class="r">田儋</em>子<em class="r">巿</em>为<em class="r">齐王</em>。<em class="r">项梁</em>已破<em class="r">东阿</em>下军，遂追<em class="r">秦</em>军。数使使趣<em class="r">齐</em>兵，欲与俱西。<em class="r">田荣</em>曰：“<em class="r">楚</em>杀<em class="r">田假</em>，<em class="r">赵</em>杀<em class="r">田角</em>、<em class="r">田间</em>，乃发兵。”<em class="r">项梁</em>曰：“<em class="r">田假</em>为与国之王，穷来从我，不忍杀之。”<em class="r">赵</em>亦不杀<em class="r">田角</em>、<em class="r">田间</em>以市于<em class="r">齐</em>。<em class="r">齐</em>遂不肯发兵助<em class="r">楚</em>。<em class="r">项梁</em>使<em class="r">沛公</em>及<em class="r">项羽</em>别攻<em class="r">城阳</em>，屠之。西破<em class="r">秦</em>军<em class="r">濮阳</em>东，<em class="r">秦</em>兵收入<em class="r">濮阳</em>。<em class="r">沛公</em>、<em class="r">项羽</em>乃攻<em class="r">定陶</em>。<em class="r">定陶</em>未下，去，西略地至<em class="r">雝丘</em>，大破<em class="r">秦</em>军，斩<em class="r">李由</em>。还攻<em class="r">外黄</em>，<em class="r">外黄</em>未下。</p>
<p><em class="r">项梁</em>起<em class="r">东阿</em>，西，比至<em class="r">定陶</em>，再破<em class="r">秦</em>军，<em class="r">项羽</em>等又斩<em class="r">李由</em>，益轻<em class="r">秦</em>，有骄色。<em class="r">宋义</em>乃谏<em class="r">项梁</em>曰：“战胜而将骄卒惰者败。今卒少惰矣，<em class="r">秦</em>兵日益，臣为君畏之。”<em class="r">项梁</em>弗听。乃使<em class="r">宋义</em>使于<em class="r">齐</em>。道遇<em class="r">齐</em>使者<em class="r">高陵君显</em>，曰：“公将见<em class="r">武信君</em>乎？”曰：“然。”曰：“臣论<em class="r">武信君</em>军必败。公徐行即免死，疾行则及祸。”<em class="r">秦</em>果悉起兵益<em class="r">章邯</em>，击<em class="r">楚</em>军，大破之<em class="r">定陶</em>，<em class="r">项梁</em>死。<em class="r">沛公</em>、<em class="r">项羽</em>去<em class="r">外黄</em>攻<em class="r">陈留</em>，<em class="r">陈留</em>坚守不能下。<em class="r">沛公</em>、<em class="r">项羽</em>相与谋曰：“今<em class="r">项梁</em>军破，士卒恐。”乃与<em class="r">吕臣</em>军俱引兵而东。<em class="r">吕臣</em>军<em class="r">彭城</em>东，<em class="r">项羽</em>军<em class="r">彭城</em>西，<em class="r">沛公</em>军<em class="r">砀</em>。</p>
<p><em class="r">章邯</em>已破<em class="r">项梁</em>军，则以为<em class="r">楚</em>地兵不足忧，乃渡<em class="r">河</em>击<em class="r">赵</em>，大破之。当此时，<em class="r">赵歇</em>为王，<em class="r">陈馀</em>为将，<em class="r">张耳</em>为相，皆走入<em class="r">钜鹿城</em>。<em class="r">章邯</em>令<em class="r">王离</em>、<em class="r">涉间</em>围<em class="r">钜鹿</em>，<em class="r">章邯</em>军其南，筑甬道而输之粟。<em class="r">陈馀</em>为将，将卒数万人而军<em class="r">钜鹿</em>之北，此所谓<em class="r">河北</em>之军也。</p>
<p><em class="r">楚</em>兵已破于<em class="r">定陶</em>，<em class="r">怀王</em>恐，从<em class="r">盱台</em>之<em class="r">彭城</em>，并<em class="r">项羽</em>、<em class="r">吕臣</em>军自将之。以<em class="r">吕臣</em>为司徒，以其父<em class="r">吕青</em>为令尹。以<em class="r">沛公</em>为<em class="r">砀郡</em>长，封为<em class="r">武安侯</em>，将<em class="r">砀郡</em>兵。</p>
<p>初，<em class="r">宋义</em>所遇<em class="r">齐</em>使者<em class="r">高陵君显</em>在<em class="r">楚</em>军，见<em class="r">楚王</em>曰：“<em class="r">宋义</em>论<em class="r">武信君</em>之军必败，居数日，军果败。兵未战而先见败征，此可谓知兵矣。”王召<em class="r">宋义</em>与计事而大说之，因置以为上将军；<em class="r">项羽</em>为<em class="r">鲁公</em>，为次将，<em class="r">范增</em>为末将，救<em class="r">赵</em>。诸别将皆属<em class="r">宋义</em>，号为<em class="r">卿子冠军</em>。行至<em class="r">安阳</em>，留四十六日不进。<em class="r">项羽</em>曰：“吾闻<em class="r">秦</em>军围<em class="r">赵王钜鹿</em>，疾引兵渡<em class="r">河</em>，<em class="r">楚</em>击其外，<em class="r">赵</em>应其内，破<em class="r">秦</em>军必矣。”<em class="r">宋义</em>曰：“不然。夫搏牛之虻不可以破虮虱。今<em class="r">秦</em>攻<em class="r">赵</em>，战胜则兵罢，我承其敝；不胜，则我引兵鼓行而西，必举<em class="r">秦</em>矣。故不如先斗<em class="r">秦赵</em>。夫被坚执锐，<em class="r">义</em>不如公；坐而运策，公不如<em class="r">义</em>。”因下令军中曰：“猛如虎，很如羊，贪如狼，强不可使者，皆斩之。”乃遣其子<em class="r">宋襄</em>相<em class="r">齐</em>，身送之至<em class="r">无盐</em>，饮酒高会。天寒大雨，士卒冻饥。<em class="r">项羽</em>曰：“将戮力而攻<em class="r">秦</em>，久留不行。今岁饥民贫，士卒食芋菽，军无见粮，乃饮酒高会，不引兵渡<em class="r">河</em>因<em class="r">赵</em>食，与<em class="r">赵</em>并力攻<em class="r">秦</em>，乃曰‘承其敝’。夫以<em class="r">秦</em>之强，攻新造之<em class="r">赵</em>，其势必举<em class="r">赵</em>。<em class="r">赵</em>举而<em class="r">秦</em>强，何敝之承！且国兵新破，王坐不安席，埽境内而专属于将军，国家安危，在此一举。今不恤士卒而徇其私，非社稷之臣。”<em class="r">项羽</em>晨朝上将军<em class="r">宋义</em>，即其帐中斩<em class="r">宋义</em>头，出令军中曰：“<em class="r">宋义</em>与<em class="r">齐</em>谋反<em class="r">楚</em>，<em class="r">楚王</em>阴令<em class="r">羽</em>诛之。”当是时，诸将皆慑服，莫敢枝梧。皆曰：“首立<em class="r">楚</em>者，将军家也。今将军诛乱。”乃相与共立<em class="r">羽</em>为假上将军。使人追<em class="r">宋义</em>子，及之<em class="r">齐</em>，杀之。使<em class="r">桓楚</em>报命于<em class="r">怀王</em>。<em class="r">怀王</em>因使<em class="r">项羽</em>为上将军，<em class="r">当阳君</em>、<em class="r">蒲将军</em>皆属<em class="r">项羽</em>。</p>
<p><em class="r">项羽</em>已杀<em class="r">卿子冠军</em>，威震<em class="r">楚国</em>，名闻诸侯。乃遣<em class="r">当阳君</em>、<em class="r">蒲将军</em>将卒二万渡河，救<em class="r">钜鹿</em>。战少利，<em class="r">陈馀</em>复请兵。<em class="r">项羽</em>乃悉引兵渡河，皆沉船，破釜甑，烧庐舍，持三日粮，以示士卒必死，无一还心。于是至则围<em class="r">王离</em>，与<em class="r">秦</em>军遇，九战，绝其甬道，大破之，杀<em class="r">苏角</em>，虏<em class="r">王离</em>。<em class="r">涉间</em>不降<em class="r">楚</em>，自烧杀。当是时，<em class="r">楚</em>兵冠诸侯。诸侯军救<em class="r">钜鹿</em>下者十馀壁，莫敢纵兵。及<em class="r">楚</em>击<em class="r">秦</em>，诸将皆从壁上观。<em class="r">楚</em>战士无不一以当十，<em class="r">楚</em>兵呼声动天，诸侯军无不人人惴恐。于是已破<em class="r">秦</em>军，<em class="r">项羽</em>召见诸侯将，入辕门，无不膝行而前，莫敢仰视。<em class="r">项羽</em>由是始为诸侯上将军，诸侯皆属焉。</p>
<p><em class="r">章邯</em>军<em class="r">棘原</em>，<em class="r">项羽</em>军<em class="r">漳</em>南，相持未战。<em class="r">秦</em>军数却，<em class="r">二世</em>使人让<em class="r">章邯</em>。<em class="r">章邯</em>恐，使长史<em class="r">欣</em>请事。至<em class="r">咸阳</em>，留司马门三日，<em class="r">赵高</em>不见，有不信之心。长史<em class="r">欣</em>恐，还走其军，不敢出故道，<em class="r">赵高</em>果使人追之，不及。<em class="r">欣</em>至军，报曰：“<em class="r">赵高</em>用事于中，下无可为者。今战能胜，<em class="r">高</em>必疾妒吾功；战不能胜，不免于死。愿将军孰计之。”<em class="r">陈馀</em>亦遗<em class="r">章邯</em>书曰：“<em class="r">白起</em>为<em class="r">秦</em>将，南征<em class="r">鄢郢</em>，北坑<em class="r">马服</em>，攻城略地，不可胜计，而竟赐死。<em class="r">蒙恬</em>为<em class="r">秦</em>将，北逐<em class="r">戎</em>人，开<em class="r">榆中</em>地数千里，竟斩<em class="r">阳周</em>。何者？功多，<em class="r">秦</em>不能尽封，因以法诛之。今将军为<em class="r">秦</em>将三岁矣，所亡失以十万数，而诸侯并起滋益多。彼<em class="r">赵高</em>素谀日久，今事急，亦恐<em class="r">二世</em>诛之，故欲以法诛将军以塞责，使人更代将军以脱其祸。夫将军居外久，多内却，有功亦诛，无功亦诛。且天之亡<em class="r">秦</em>，无愚智皆知之。今将军内不能直谏，外为亡国将，孤特独立而欲常存，岂不哀哉！将军何不还兵与诸侯为从，约共攻<em class="r">秦</em>，分王其地，南面称孤；此孰与身伏&lt;imgalt="char"class="kindle-cn-inline-character"src="Image00027.jpg"/&gt;质，妻子为僇乎？”<em class="r">章邯</em>狐疑，阴使候<em class="r">始成</em>使<em class="r">项羽</em>，欲约。约未成，<em class="r">项羽</em>使<em class="r">蒲将军</em>日夜引兵度<em class="r">三户</em>，军<em class="r">漳</em>南，与<em class="r">秦</em>战，再破之。<em class="r">项羽</em>悉引兵击<em class="r">秦</em>军<em class="r">汙水</em>上，大破之。</p>
<p><em class="r">章邯</em>使人见<em class="r">项羽</em>，欲约。<em class="r">项羽</em>召军吏谋曰：“粮少，欲听其约。”军吏皆曰：“善。”<em class="r">项羽</em>乃与期<em class="r">洹水</em>南<em class="r">殷虚</em>上。已盟，<em class="r">章邯</em>见<em class="r">项羽</em>而流涕，为言<em class="r">赵高</em>。<em class="r">项羽</em>乃立<em class="r">章邯</em>为<em class="r">雍王</em>，置<em class="r">楚</em>军中。使长史<em class="r">欣</em>为上将军，将<em class="r">秦</em>军为前行。</p>
<p>到<em class="r">新安</em>。诸侯吏卒异时故繇使屯戍过<em class="r">秦中</em>，<em class="r">秦中</em>吏卒遇之多无状，及<em class="r">秦</em>军降诸侯，诸侯吏卒乘胜多奴虏使之，轻折辱<em class="r">秦</em>吏卒。<em class="r">秦</em>吏卒多窃言曰：“<em class="r">章将军</em>等诈吾属降诸侯，今能入关破<em class="r">秦</em>，大善；即不能，诸侯虏吾属而东，<em class="r">秦</em>必尽诛吾父母妻子。”诸将微闻其计，以告<em class="r">项羽</em>。<em class="r">项羽</em>乃召<em class="r">黥布</em>、<em class="r">蒲将军</em>计曰：“<em class="r">秦</em>吏卒尚众，其心不服，至<em class="r">关中</em>不听，事必危，不如击杀之，而独与<em class="r">章邯</em>、长史<em class="r">欣</em>、都尉<em class="r">翳</em>入<em class="r">秦</em>。”于是<em class="r">楚</em>军夜击坑<em class="r">秦</em>卒二十馀万人<em class="r">新安</em>城南。</p>
<p>行略定<em class="r">秦</em>地。<em class="r">函谷关</em>有兵守关，不得入。又闻<em class="r">沛公</em>已破<em class="r">咸阳</em>，<em class="r">项羽</em>大怒，使<em class="r">当阳君</em>等击关。<em class="r">项羽</em>遂入，至于<em class="r">戏</em>西。<em class="r">沛公</em>军<em class="r">霸上</em>，未得与<em class="r">项羽</em>相见。<em class="r">沛公</em>左司马<em class="r">曹无伤</em>使人言于<em class="r">项羽</em>曰：“<em class="r">沛公</em>欲王<em class="r">关中</em>，使<em class="r">子婴</em>为相，珍宝尽有之。”<em class="r">项羽</em>大怒，曰：“旦日飨士卒，为击破<em class="r">沛公</em>军！”当是时，<em class="r">项羽</em>兵四十万，在<em class="r">新丰鸿门</em>，<em class="r">沛公</em>兵十万，在<em class="r">霸上</em>。<em class="r">范增</em>说<em class="r">项羽</em>曰：“<em class="r">沛公</em>居<em class="r">山东</em>时，贪于财货，好美姬。今入关，财物无所取，妇女无所幸，此其志不在小。吾令人望其气，皆为龙虎，成五采，此天子气也。急击勿失。”</p>
<p><em class="r">楚</em>左尹<em class="r">项伯</em>者，<em class="r">项羽</em>季父也，素善<em class="r">留侯张良</em>。<em class="r">张良</em>是时从<em class="r">沛公</em>，<em class="r">项伯</em>乃夜驰之<em class="r">沛公</em>军，私见<em class="r">张良</em>，具告以事，欲呼<em class="r">张良</em>与俱去。曰：“毋从俱死也。”<em class="r">张良</em>曰：“臣为<em class="r">韩王</em>送<em class="r">沛公</em>，<em class="r">沛公</em>今事有急，亡去不义，不可不语。”<em class="r">良</em>乃入，具告<em class="r">沛公</em>。<em class="r">沛公</em>大惊，曰：“为之奈何？”<em class="r">张良</em>曰：“谁为大王为此计者？”曰：“鲰生说我曰‘距关，毋内诸侯，<em class="r">秦</em>地可尽王也’。故听之。”<em class="r">良</em>曰：“料大王士卒足以当<em class="r">项王</em>乎？”<em class="r">沛公</em>默然，曰：“固不如也，且为之奈何？”<em class="r">张良</em>曰：“请往谓<em class="r">项伯</em>，言<em class="r">沛公</em>不敢背<em class="r">项王</em>也。”<em class="r">沛公</em>曰：“君安与<em class="r">项伯</em>有故？”<em class="r">张良</em>曰：“<em class="r">秦</em>时与臣游，<em class="r">项伯</em>杀人，臣活之。今事有急，故幸来告<em class="r">良</em>。”<em class="r">沛公</em>曰：“孰与君少长？”<em class="r">良</em>曰：“长于臣。”<em class="r">沛公</em>曰：“君为我呼入，吾得兄事之。”<em class="r">张良</em>出，要<em class="r">项伯</em>。<em class="r">项伯</em>即入见<em class="r">沛公</em>。<em class="r">沛公</em>奉卮酒为寿，约为婚姻，曰：“吾入关，秋豪不敢有所近，籍吏民，封府库，而待将军。所以遣将守关者，备他盗之出入与非常也。日夜望将军至，岂敢反乎！愿<em class="r">伯</em>具言臣之不敢倍德也。”<em class="r">项伯</em>许诺。谓<em class="r">沛</em>公曰：“旦日不可不蚤自来谢<em class="r">项王</em>。”<em class="r">沛公</em>曰：“诺。”于是<em class="r">项伯</em>复夜去，至军中，具以<em class="r">沛公</em>言报<em class="r">项王</em>。因言曰：“<em class="r">沛公</em>不先破<em class="r">关中</em>，公岂敢入乎？今人有大功而击之，不义也，不如因善遇之。”<em class="r">项王</em>许诺。</p>
<p><em class="r">沛公</em>旦日从百馀骑来见<em class="r">项王</em>，至<em class="r">鸿门</em>，谢曰：“臣与将军戮力而攻<em class="r">秦</em>，将军战<em class="r">河北</em>，臣战<em class="r">河南</em>，然不自意能先入关破<em class="r">秦</em>，得复见将军于此。今者有小人之言，令将军与臣有郤。”<em class="r">项王</em>曰：“此<em class="r">沛公</em>左司马<em class="r">曹无伤</em>言之；不然，<em class="r">籍</em>何以至此。”<em class="r">项王</em>即日因留<em class="r">沛公</em>与饮。<em class="r">项王</em>、<em class="r">项伯</em>东向坐，<em class="r">亚父</em>南向坐。<em class="r">亚父</em>者，<em class="r">范增</em>也。<em class="r">沛公</em>北向坐，<em class="r">张良</em>西向侍。<em class="r">范增</em>数目<em class="r">项王</em>，举所佩玉玦以示之者三，<em class="r">项王</em>默然不应。<em class="r">范增</em>起，出召<em class="r">项庄</em>，谓曰：“君王为人不忍，若入前为寿，寿毕，请以剑舞，因击<em class="r">沛公</em>于坐，杀之。不者，若属皆且为所虏。”<em class="r">庄</em>则人为寿。寿毕，曰：“君王与<em class="r">沛公</em>饮，军中无以为乐，请以剑舞。”<em class="r">项王</em>曰：“诺。”<em class="r">项庄</em>拔剑起舞，<em class="r">项伯</em>亦拔剑起舞，常以身翼蔽<em class="r">沛公</em>，<em class="r">庄</em>不得击。于是<em class="r">张良</em>至军门，见<em class="r">樊哙</em>。<em class="r">樊哙</em>曰：“今日之事何如？”<em class="r">良</em>曰：“甚急。今者<em class="r">项庄</em>拔剑舞，其意常在<em class="r">沛公</em>也。”<em class="r">哙</em>曰：“此迫矣，臣请入，与之同命。”<em class="r">哙</em>即带剑拥盾入军门。交戟之卫士欲止不内，<em class="r">樊哙</em>侧其盾以撞，卫士仆地，哙遂入，披帷西向立，瞋目视<em class="r">项王</em>，头发上指，目眦尽裂。<em class="r">项王</em>按剑而跽曰：“客何为者？”<em class="r">张良</em>曰：“<em class="r">沛公</em>之参乘<em class="r">樊哙</em>者也。”<em class="r">项王</em>曰：“壮士，赐之卮酒。”则与斗卮酒。<em class="r">哙</em>拜谢，起，立而饮之。<em class="r">项王</em>曰：“赐之彘肩。”则与一生彘肩。<em class="r">樊哙</em>覆其盾于地，加彘肩上，拔剑切而啖之。<em class="r">项王</em>曰：“壮士，能复饮乎？”<em class="r">樊哙</em>曰：“臣死且不避，卮酒安足辞！夫<em class="r">秦王</em>有虎狼之心，杀人如不能举，刑人如不恐胜，天下皆叛之。<em class="r">怀王</em>与诸将约曰‘先破<em class="r">秦</em>入<em class="r">咸阳</em>者王之’。今<em class="r">沛公</em>先破<em class="r">秦</em>入<em class="r">咸阳</em>，豪毛不敢有所近，封闭宫室，还军<em class="r">霸上</em>，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人。此亡<em class="r">秦</em>之续耳，窃为大王不取也。”<em class="r">项王</em>未有以应，曰：“坐。”<em class="r">樊哙</em>从<em class="r">良</em>坐。坐须臾，<em class="r">沛公</em>起如厕，因招<em class="r">樊哙</em>出。</p>
<p><em class="r">沛公</em>已出，<em class="r">项王</em>使都尉<em class="r">陈平</em>召<em class="r">沛公</em>。<em class="r">沛公</em>曰：“今者出，未辞也，为之奈何？”<em class="r">樊哙</em>曰：“大行不顾细谨，大礼不辞小让。如今人方为刀俎，我为鱼肉，何辞为。”于是遂去。乃令<em class="r">张良</em>留谢。<em class="r">良</em>问曰：“大王来何操？”曰：“我持白璧一双，欲献<em class="r">项王</em>，玉斗一双，欲与<em class="r">亚父</em>，会其怒，不敢献。公为我献之。”<em class="r">张良</em>曰：“谨诺。”当是时，<em class="r">项王</em>军在<em class="r">鸿门</em>下，<em class="r">沛公</em>军在<em class="r">霸上</em>，相去四十里。<em class="r">沛公</em>则置车骑，脱身独骑，与<em class="r">樊哙</em>、<em class="r">夏侯婴</em>、<em class="r">靳强</em>、<em class="r">纪信</em>等四人持剑盾步走，从<em class="r">郦山</em>下，道<em class="r">芷阳</em>间行。<em class="r">沛公</em>谓<em class="r">张良</em>曰：“从此道至吾军，不过二十里耳。度我至军中，公乃入。”<em class="r">沛公</em>已去，间至军中，<em class="r">张良</em>入谢，曰：“<em class="r">沛公</em>不胜杯杓，不能辞。谨使臣<em class="r">良</em>奉白璧一双，再拜献大王足下；玉斗一双，再拜奉大将军足下。”<em class="r">项王</em>曰：“<em class="r">沛公</em>安在？”<em class="r">良</em>曰：“闻大王有意督过之，脱身独去，已至军矣。”<em class="r">项王</em>则受璧，置之坐上。<em class="r">亚父</em>受玉斗，置之地，拔剑撞而破之，曰：“唉！竖子不足与谋。夺<em class="r">项王</em>天下者，必<em class="r">沛公</em>也，吾属今为之虏矣。”<em class="r">沛公</em>至军，立诛杀<em class="r">曹无伤</em>。</p>
<p>居数日，<em class="r">项羽</em>引兵西屠<em class="r">咸阳</em>，杀<em class="r">秦</em>降王<em class="r">子婴</em>，烧<em class="r">秦</em>宫室，火三月不灭；收其货宝妇女而东。人或说<em class="r">项王</em>曰：“<em class="r">关中</em>阻山河西塞，地肥饶，可都以霸。”<em class="r">项王</em>见<em class="r">秦</em>宫室皆以烧残破，又心怀思欲东归，曰：“富贵不归故乡，如衣绣夜行，谁知之者！”说者曰：“人言<em class="r">楚</em>人沐猴而冠耳，果然。”<em class="r">项王</em>闻之，烹说者。</p>
<p><em class="r">项王</em>使人致命<em class="r">怀王</em>。<em class="r">怀王</em>曰：“如约。”乃尊<em class="r">怀王</em>为<em class="r">义帝</em>。<em class="r">项王</em>欲自王，先王诸将相。谓曰：“天下初发难时，假立诸侯后以伐<em class="r">秦</em>。然身被坚执锐首事，暴露于野三年，灭<em class="r">秦</em>定天下者，皆将相诸君与<em class="r">籍</em>之力也。<em class="r">义帝</em>虽无功，故当分其地而王之。”诸将皆曰：“善。”乃分天下，立诸将为侯王。<em class="r">项王</em>、<em class="r">范增</em>疑<em class="r">沛公</em>之有天下，业已讲解，又恶负约，恐诸侯叛之，乃阴谋曰：“<em class="r">巴</em>、<em class="r">蜀</em>道险，<em class="r">秦</em>之迁人皆居<em class="r">蜀</em>。”乃曰：“<em class="r">巴</em>、<em class="r">蜀</em>亦<em class="r">关中</em>地也。”故立<em class="r">沛公</em>为<em class="r">汉王</em>，王<em class="r">巴</em>、<em class="r">蜀</em>、<em class="r">汉中</em>，都<em class="r">南郑</em>。而三分<em class="r">关中</em>，王<em class="r">秦</em>降将以距塞<em class="r">汉王</em>。<em class="r">项王</em>乃立<em class="r">章邯</em>为<em class="r">雍王</em>，王<em class="r">咸阳</em>以西，都<em class="r">废丘</em>。长史<em class="r">欣</em>者，故为<em class="r">栎阳</em>狱掾，尝有德于<em class="r">项梁</em>；都尉<em class="r">董翳</em>者，本劝<em class="r">章邯</em>降<em class="r">楚</em>。故立<em class="r">司马欣</em>为<em class="r">塞王</em>，王<em class="r">咸阳</em>以东至<em class="r">河</em>，都<em class="r">栎阳</em>；立<em class="r">董翳</em>为<em class="r">翟王</em>，王<em class="r">上郡</em>，都<em class="r">高奴</em>。徙<em class="r">魏王豹</em>为<em class="r">西魏王</em>，王<em class="r">河东</em>，都<em class="r">平阳</em>。<em class="r">瑕丘申阳</em>者，<em class="r">张耳</em>嬖臣也，先下<em class="r">河南</em>，迎<em class="r">楚河</em>上，故立<em class="r">申阳</em>为<em class="r">河南王</em>，都<em class="r">雒阳</em>。<em class="r">韩王成</em>因故都，都<em class="r">阳翟</em>。<em class="r">赵</em>将<em class="r">司马卬</em>定<em class="r">河内</em>，数有功，故立<em class="r">卬</em>为<em class="r">殷王</em>，王<em class="r">河内</em>，都<em class="r">朝歌</em>。徙<em class="r">赵王歇</em>为<em class="r">代王</em>。<em class="r">赵</em>相<em class="r">张耳</em>素贤，又从入关，故立<em class="r">耳</em>为<em class="r">常山王</em>，王<em class="r">赵</em>地，都<em class="r">襄国</em>。<em class="r">当阳君黥布</em>为<em class="r">楚</em>将，常冠军，故立<em class="r">布</em>为<em class="r">九江王</em>，都<em class="r">六</em>。<em class="r">鄱君吴芮</em>率<em class="r">百越</em>佐诸侯，又从入关，故立<em class="r">芮</em>为<em class="r">衡山王</em>，都<em class="r">邾</em>。<em class="r">义帝</em>柱国<em class="r">共敖</em>将兵击<em class="r">南郡</em>，功多，因立<em class="r">敖</em>为<em class="r">临江王</em>，都<em class="r">江陵</em>。徙<em class="r">燕王韩广</em>为<em class="r">辽东王</em>。<em class="r">燕</em>将<em class="r">臧荼</em>从<em class="r">楚</em>救<em class="r">赵</em>，因从入关，故立<em class="r">荼</em>为<em class="r">燕王</em>，都<em class="r">蓟</em>。徙<em class="r">齐王田巿</em>为<em class="r">胶东王</em>。<em class="r">齐</em>将<em class="r">田都</em>从共救<em class="r">赵</em>，因从入关，故立<em class="r">都</em>为<em class="r">齐王</em>，都<em class="r">临菑</em>。故<em class="r">秦</em>所灭<em class="r">齐王建</em>孙<em class="r">田安</em>，<em class="r">项羽</em>方渡<em class="r">河</em>救<em class="r">赵</em>，<em class="r">田安</em>下<em class="r">济</em>北数城，引其兵降<em class="r">项羽</em>，故立<em class="r">安</em>为<em class="r">济北王</em>，都<em class="r">博阳</em>。<em class="r">田荣</em>者，数负<em class="r">项梁</em>，又不肯将兵从<em class="r">楚</em>击<em class="r">秦</em>，以故不封。<em class="r">成安君陈馀</em>弃将印去，不从入关，然素闻其贤，有功于<em class="r">赵</em>，闻其在<em class="r">南皮</em>，故因环封三县。<em class="r">番君</em>将<em class="r">梅</em>&lt;imgalt="char"class="kindle-cn-inline-character"src="Image00028.jpg"/&gt;功多，故封十万户侯。<em class="r">项王</em>自立为<em class="r">西楚霸王</em>，王九郡，都<em class="r">彭城</em>。</p>
<p><em class="r">汉</em>之元年四月，诸侯罢<em class="r">戏下</em>，各就国。<em class="r">项王</em>出之国，使人徙<em class="r">义帝</em>，曰：“古之帝者地方千里，必居上游。”乃使使徙<em class="r">义帝长沙郴县</em>。趣<em class="r">义帝</em>行，其群臣稍稍背叛之，乃阴令<em class="r">衡山</em>、<em class="r">临江王</em>击杀之江中。<em class="r">韩王成</em>无军功，<em class="r">项王</em>不使之国，与俱至<em class="r">彭城</em>，废以为侯，已又杀之。<em class="r">臧荼</em>之国，因逐<em class="r">韩广</em>之<em class="r">辽东</em>，<em class="r">广</em>弗听，<em class="r">荼</em>击杀<em class="r">广无终</em>，并王其地。</p>
<p><em class="r">田荣</em>闻<em class="r">项羽</em>徙<em class="r">齐王巿胶东</em>，而立<em class="r">齐</em>将<em class="r">田都</em>为<em class="r">齐王</em>，乃大怒，不肯遣<em class="r">齐王</em>之<em class="r">胶东</em>，因以<em class="r">齐</em>反，迎击<em class="r">田都</em>。<em class="r">田都</em>走<em class="r">楚</em>。<em class="r">齐王巿</em>畏<em class="r">项王</em>，乃亡之<em class="r">胶东</em>就国。<em class="r">田荣</em>怒，追击杀之<em class="r">即墨</em>。<em class="r">荣</em>因自立为<em class="r">齐王</em>，而西击杀<em class="r">济北王田安</em>，并王<em class="r">三齐</em>。<em class="r">荣</em>与<em class="r">彭越</em>将军印，令反<em class="r">梁</em>地。<em class="r">陈馀</em>阴使<em class="r">张同</em>、<em class="r">夏说</em>说<em class="r">齐王田荣</em>曰：“<em class="r">项羽</em>为天下宰，不平。今尽王故王于丑地，而王其群臣诸将善地，逐其故主，<em class="r">赵王</em>乃北居<em class="r">代</em>，<em class="r">馀</em>以为不可。闻大王起兵，且不听不义，愿大王资<em class="r">馀</em>兵，请以击<em class="r">常山</em>，以复<em class="r">赵王</em>，请以国为扞蔽。”<em class="r">齐王</em>许之，因遣兵之<em class="r">赵</em>。<em class="r">陈馀</em>悉发三县兵，与<em class="r">齐</em>并力击<em class="r">常山</em>，大破之。<em class="r">张耳</em>走归<em class="r">汉</em>。<em class="r">陈馀</em>迎故<em class="r">赵王歇</em>于<em class="r">代</em>，反之<em class="r">赵</em>。<em class="r">赵王</em>因立<em class="r">陈馀</em>为<em class="r">代王</em>。</p>
<p>是时，<em class="r">汉</em>还定<em class="r">三秦</em>。<em class="r">项羽</em>闻<em class="r">汉王</em>皆已并<em class="r">关中</em>，且东，<em class="r">齐</em>、<em class="r">赵</em>叛之，大怒。乃以故<em class="r">吴</em>令<em class="r">郑昌</em>为<em class="r">韩王</em>，以距<em class="r">汉</em>。令<em class="r">萧公角</em>等击<em class="r">彭越</em>。<em class="r">彭越</em>败<em class="r">萧公角</em>等。<em class="r">汉</em>使<em class="r">张良</em>徇<em class="r">韩</em>，乃遗<em class="r">项王</em>书曰：“<em class="r">汉王</em>失职，欲得<em class="r">关中</em>，如约即止，不敢东。”又以<em class="r">齐</em>、<em class="r">梁</em>反书遗<em class="r">项王</em>曰：“<em class="r">齐</em>欲与<em class="r">赵</em>并灭<em class="r">楚</em>。”<em class="r">楚</em>以此故无西意，而北击<em class="r">齐</em>。征兵<em class="r">九江王布</em>。<em class="r">布</em>称疾不往，使将将数千人行。<em class="r">项王</em>由此怨<em class="r">布</em>也。<em class="r">汉</em>之二年冬，<em class="r">项羽</em>遂北至<em class="r">城阳</em>，<em class="r">田荣</em>亦将兵会战。<em class="r">田荣</em>不胜，走至<em class="r">平原</em>，<em class="r">平原</em>民杀之。遂北烧夷<em class="r">齐</em>城郭室屋，皆坑<em class="r">田荣</em>降卒，系虏其老弱妇女。徇<em class="r">齐</em>至<em class="r">北海</em>，多所残灭。<em class="r">齐</em>人相聚而叛之。于是<em class="r">田荣</em>弟<em class="r">田横</em>收<em class="r">齐</em>亡卒得数万人，反<em class="r">城阳</em>。<em class="r">项王</em>因留，连战未能下。</p>
<p>春，<em class="r">汉王</em>部五诸侯兵，凡五十六万人，东伐<em class="r">楚</em>。<em class="r">项王</em>闻之，即令诸将击<em class="r">齐</em>，而自以精兵三万人南从<em class="r">鲁</em>出<em class="r">胡陵</em>。四月，<em class="r">汉</em>皆已入<em class="r">彭城</em>，收其货宝美人，日置酒高会。项王乃西从<em class="r">萧</em>，晨击<em class="r">汉</em>军而东，至<em class="r">彭城</em>，日中，大破<em class="r">汉</em>军。<em class="r">汉</em>军皆走，相随入<em class="r">穀</em>、<em class="r">泗</em>水，杀<em class="r">汉</em>卒十馀万人。<em class="r">汉</em>卒皆南走山，<em class="r">楚</em>又追击至<em class="r">灵壁</em>东<em class="r">睢水</em>上。<em class="r">汉</em>军却，为<em class="r">楚</em>所挤，多杀，<em class="r">汉</em>卒十馀万人皆入<em class="r">睢</em>水，<em class="r">睢水</em>为之不流。围<em class="r">汉王</em>三帀。于是大风从西北而起，折木发屋，扬沙石，窈冥昼晦，逢迎<em class="r">楚</em>军。<em class="r">楚</em>军大乱，坏散，而<em class="r">汉王</em>乃得与数十骑遁去。欲过<em class="r">沛</em>，收家室而西；<em class="r">楚</em>亦使人追之<em class="r">沛</em>，取<em class="r">汉王</em>家；家皆亡，不与<em class="r">汉王</em>相见。<em class="r">汉王</em>道逢得<em class="r">孝惠</em>、<em class="r">鲁元</em>，乃载行。<em class="r">楚</em>骑追<em class="r">汉王</em>，<em class="r">汉王</em>急，推堕<em class="r">孝惠</em>、<em class="r">鲁元</em>车下，<em class="r">滕公</em>常下收载之。如是者三。曰：“虽急不可以驱，奈何弃之？”于是遂得脱。求<em class="r">太公</em>、<em class="r">吕后</em>不相遇。<em class="r">审食其</em>从<em class="r">太公</em>、<em class="r">吕后</em>间行，求<em class="r">汉王</em>，反遇<em class="r">楚</em>军。<em class="r">楚</em>军遂与归，报<em class="r">项王</em>，<em class="r">项王</em>常置军中。</p>
<p>是时<em class="r">吕后</em>兄<em class="r">周吕侯</em>为<em class="r">汉</em>将兵居<em class="r">下邑</em>，<em class="r">汉王</em>间往从之，稍稍收其士卒。至<em class="r">荥阳</em>，诸败军皆会，<em class="r">萧何</em>亦发<em class="r">关中</em>老弱未傅悉诣<em class="r">荥阳</em>，<em class="r">复大</em>振。<em class="r">楚</em>起于<em class="r">彭城</em>，常乘胜逐北，与<em class="r">汉</em>战<em class="r">荥阳</em>南<em class="r">京</em>、<em class="r">索</em>间，<em class="r">汉</em>败<em class="r">楚</em>，<em class="r">楚</em>以故不能过<em class="r">荥阳</em>而西。</p>
<p><em class="r">项王</em>之救<em class="r">彭城</em>，追<em class="r">汉王</em>至<em class="r">荥阳</em>，<em class="r">田横</em>亦得收<em class="r">齐</em>，立<em class="r">田荣</em>子<em class="r">广</em>为<em class="r">齐王</em>。<em class="r">汉王</em>之败<em class="r">彭城</em>，诸侯皆复与<em class="r">楚</em>而背<em class="r">汉</em>。<em class="r">汉</em>军<em class="r">荥阳</em>，筑甬道属之<em class="r">河</em>，以取<em class="r">敖仓</em>粟。<em class="r">汉</em>之三年，<em class="r">项王</em>数侵夺<em class="r">汉</em>甬道，<em class="r">汉王</em>食乏，恐，请和，割<em class="r">荥阳</em>以西为<em class="r">汉</em>。</p>
<p><em class="r">项王</em>欲听之。<em class="r">历阳侯范增</em>曰：“<em class="r">汉</em>易与耳，今释弗取，后必悔之。”<em class="r">项王</em>乃与<em class="r">范增</em>急围<em class="r">荥阳</em>。<em class="r">汉王</em>患之，乃用<em class="r">陈平</em>计间<em class="r">项王</em>。<em class="r">项王</em>使者来，为太牢具，举欲进之。见使者，详惊愕曰：“吾以为<em class="r">亚父</em>使者，乃反<em class="r">项王</em>使者。”更持去，以恶食食<em class="r">项王</em>使者。使者归报<em class="r">项王</em>，<em class="r">项王</em>乃疑<em class="r">范增</em>与<em class="r">汉</em>有私，稍夺之权。<em class="r">范增</em>大怒，曰：“天下事大定矣，君王自为之。愿赐骸骨归卒伍。”<em class="r">项王</em>许之。行未至<em class="r">彭城</em>，疽发背而死。</p>
<p><em class="r">汉</em>将<em class="r">纪信</em>说<em class="r">汉王</em>曰：“事已急矣，请为王诳<em class="r">楚</em>为王，王可以间出。”于是<em class="r">汉王</em>夜出女子<em class="r">荥阳</em>东门被甲二千人，<em class="r">楚</em>兵四面击之。<em class="r">纪信</em>乘黄屋车，傅左纛，曰：“城中食尽，<em class="r">汉王</em>降。”<em class="r">楚</em>军皆呼万岁。<em class="r">汉王</em>亦与数十骑从城西门出，走<em class="r">成皋</em>。<em class="r">项王</em>见<em class="r">纪信</em>，问：“<em class="r">汉王</em>安在？”<em class="r">信</em>曰：“<em class="r">汉王</em>已出矣。”<em class="r">项王</em>烧杀<em class="r">纪信</em>。</p>
<p><em class="r">汉王</em>使御史大夫<em class="r">周苛</em>、<em class="r">枞公</em>、<em class="r">魏豹</em>守<em class="r">荥阳</em>。<em class="r">周苛</em>、<em class="r">枞公</em>谋曰：“反国之王，难与守城。”乃共杀<em class="r">魏豹</em>。<em class="r">楚</em>下<em class="r">荥阳</em>城，生得<em class="r">周苛</em>。<em class="r">项王</em>谓<em class="r">周苛</em>曰：“为我将，我以公为上将军，封三万户。”<em class="r">周苛</em>骂曰：“若不趣降<em class="r">汉</em>，<em class="r">汉</em>今虏若，若非<em class="r">汉</em>敌也。”<em class="r">项王</em>怒，烹<em class="r">周苛</em>，并杀<em class="r">枞公</em>。</p>
<p><em class="r">汉王</em>之出<em class="r">荥阳</em>，南走<em class="r">宛</em>、<em class="r">叶</em>，得<em class="r">九江王布</em>，行收兵，复入保<em class="r">成皋</em>。<em class="r">汉</em>之四年，<em class="r">项王</em>进兵围<em class="r">成皋</em>。<em class="r">汉王</em>逃，独与<em class="r">滕公</em>出<em class="r">成皋</em>北门，渡<em class="r">河</em>走<em class="r">脩武</em>，从<em class="r">张耳</em>、<em class="r">韩信</em>军。诸将稍稍得出<em class="r">成皋</em>，从<em class="r">汉王</em>。<em class="r">楚</em>遂拔<em class="r">成皋</em>，欲西。<em class="r">汉</em>使兵距之<em class="r">鞏</em>，令其不得西。</p>
<p>是时，<em class="r">彭越</em>渡<em class="r">河</em>击<em class="r">楚东阿</em>，杀<em class="r">楚</em>将军<em class="r">薛公</em>。<em class="r">项王</em>乃自东击<em class="r">彭越</em>。<em class="r">汉王</em>得<em class="r">淮阴侯</em>兵，欲渡<em class="r">河</em>南。<em class="r">郑忠</em>说<em class="r">汉王</em>，乃止壁<em class="r">河内</em>。使<em class="r">刘贾</em>将兵佐<em class="r">彭越</em>，烧<em class="r">楚</em>积聚。<em class="r">项王</em>东击破之，走<em class="r">彭越</em>。<em class="r">汉王</em>则引兵渡<em class="r">河</em>，复取<em class="r">成皋</em>，军<em class="r">广武</em>，就<em class="r">敖仓</em>食。<em class="r">项王</em>已定<em class="r">东海</em>来，西，与<em class="r">汉</em>俱临<em class="r">广武</em>而军，相守数月。</p>
<p>当此时，<em class="r">彭越</em>数反<em class="r">梁</em>地，绝<em class="r">楚</em>粮食，<em class="r">项王</em>患之。为高俎，置<em class="r">太公</em>其上，告<em class="r">汉王</em>曰：“今不急下，吾烹<em class="r">太公</em>。”<em class="r">汉王</em>曰：“吾与<em class="r">项羽</em>俱北面受命<em class="r">怀王</em>，曰‘约为兄弟’，吾翁即若翁，必欲烹而翁，则幸分我一杯羹。”<em class="r">项王</em>怒，欲杀之。<em class="r">项伯</em>曰：“天下事未可知，且为天下者不顾家，虽杀之无益，只益祸耳。”<em class="r">项王</em>从之。</p>
<p><em class="r">楚汉</em>久相持未决，丁壮苦军旅，老弱罢转漕。<em class="r">项王</em>谓<em class="r">汉王</em>曰：“天下匈匈数岁者，徒以吾两人耳，愿与<em class="r">汉王</em>挑战决雌雄，毋徒苦天下之民父子为也。”<em class="r">汉王</em>笑谢曰：“吾宁斗智，不能斗力。”<em class="r">项王</em>令壮士出挑战。<em class="r">汉</em>有善骑射者<em class="r">楼烦</em>，<em class="r">楚</em>挑战三合，<em class="r">楼烦</em>辄射杀之。<em class="r">项王</em>大怒，乃自被甲持戟挑战。<em class="r">楼烦</em>欲射之，<em class="r">项王</em>瞋目叱之，<em class="r">楼烦</em>目不敢视，手不敢发，遂走还入壁，不敢复出。<em class="r">汉王</em>使人间问之，乃<em class="r">项王</em>也。<em class="r">汉王</em>大惊。于是<em class="r">项王</em>乃即<em class="r">汉王</em>相与临<em class="r">广武</em>间而语。<em class="r">汉王</em>数之，<em class="r">项王</em>怒，欲一战。<em class="r">汉王</em>不听，<em class="r">项王</em>伏弩射中<em class="r">汉王</em>。<em class="r">汉王</em>伤，走入<em class="r">成皋</em>。</p>
<p><em class="r">项王</em>闻<em class="r">淮阴侯</em>已举<em class="r">河北</em>，破<em class="r">齐</em>、<em class="r">赵</em>，且欲击<em class="r">楚</em>，乃使<em class="r">龙且</em>往击之。<em class="r">淮阴侯</em>与战，骑将<em class="r">灌婴</em>击之，大破<em class="r">楚</em>军，杀<em class="r">龙且</em>。<em class="r">韩信</em>因自立为<em class="r">齐王</em>。<em class="r">项王</em>闻<em class="r">龙且</em>军破，则恐，使<em class="r">盱台</em>人<em class="r">武涉</em>往说<em class="r">淮阴侯</em>。<em class="r">淮阴侯</em>弗听。是时，<em class="r">彭越</em>复反，下<em class="r">梁</em>地，绝<em class="r">楚</em>粮。<em class="r">项王</em>乃谓<em class="r">海春侯</em>大司马<em class="r">曹咎</em>等曰：“谨守<em class="r">成皋</em>，则<em class="r">汉</em>欲挑战，慎勿与战，毋令得东而已。我十五日必诛<em class="r">彭越</em>，定<em class="r">梁</em>地，复从将军。”乃东，行击<em class="r">陈留</em>、<em class="r">外黄</em>。</p>
<p><em class="r">外黄</em>不下。数日，已降，<em class="r">项王</em>怒，悉令男子年十五已上诣城东，欲坑之。<em class="r">外黄</em>令舍人儿年十三，往说<em class="r">项王</em>曰：“<em class="r">彭越</em>强劫<em class="r">外黄</em>，<em class="r">外黄</em>恐，故且降，待大王。大王至，又皆坑之，百姓岂有归心？从此以东，<em class="r">梁</em>地十馀城皆恐，莫肯下矣。”<em class="r">项王</em>然其言，乃赦<em class="r">外黄</em>当坑者。东至<em class="r">睢阳</em>，闻之皆争下<em class="r">项王</em>。</p>
<p><em class="r">汉</em>果数挑<em class="r">楚</em>军战，<em class="r">楚</em>军不出。使人辱之，五六日，大司马怒，渡兵<em class="r">汜水</em>。士卒半渡，<em class="r">汉</em>击之，大破<em class="r">楚</em>军，尽得<em class="r">楚国</em>货赂。大司马<em class="r">咎</em>、长史<em class="r">翳</em>、<em class="r">塞王欣</em>皆自刭<em class="r">汜水</em>上。大司马<em class="r">咎</em>者，故<em class="r">蕲</em>狱掾，长史<em class="r">欣</em>亦故<em class="r">栎阳</em>狱吏，两人尝有德于<em class="r">项梁</em>，是以<em class="r">项王</em>信任之。当是时，<em class="r">项王</em>在<em class="r">睢阳</em>，闻<em class="r">海春侯</em>军败，则引兵还。<em class="r">汉</em>军方围<em class="r">钟离眛</em>于<em class="r">荥阳</em>东，<em class="r">项王</em>至，<em class="r">汉</em>军畏<em class="r">楚</em>，尽走险阻。</p>
<p>是时，汉兵盛食多，<em class="r">项王</em>兵罢食绝。<em class="r">汉</em>遣<em class="r">陆贾</em>说<em class="r">项王</em>，请<em class="r">太公</em>，<em class="r">项王</em>弗听。<em class="r">汉王</em>复使<em class="r">侯公</em>往说<em class="r">项王</em>，<em class="r">项王</em>乃与<em class="r">汉</em>约，中分天下，割<em class="r">鸿沟</em>以西者为<em class="r">汉</em>，<em class="r">鸿沟</em>而东者为<em class="r">楚</em>。<em class="r">项王</em>许之，即归<em class="r">汉王</em>父母妻子。军皆呼万岁。<em class="r">汉王</em>乃封<em class="r">侯公</em>为<em class="r">平国君</em>。匿弗肯复见。曰：“此天下辩士，所居倾国，故号为<em class="r">平国君</em>。”<em class="r">项王</em>已约，乃引兵解而东归。</p>
<p><em class="r">汉</em>欲西归，<em class="r">张良</em>、<em class="r">陈平</em>说曰：“<em class="r">汉</em>有天下太半，而诸侯皆附之。<em class="r">楚</em>兵罢食尽，此天亡<em class="r">楚</em>之时也，不如因其机而遂取之。今释弗击，此所谓‘养虎自遗患’也。”<em class="r">汉王</em>听之。<em class="r">汉</em>五年，<em class="r">汉王</em>乃追<em class="r">项王</em>至<em class="r">阳夏</em>南，止军，与<em class="r">淮阴侯韩信</em>、<em class="r">建成侯彭越</em>期会而击<em class="r">楚</em>军。至<em class="r">固陵</em>，而<em class="r">信</em>、<em class="r">越</em>之兵不会。<em class="r">楚</em>击<em class="r">汉</em>军，大破之。<em class="r">汉王</em>复入壁，深堑而自守。谓<em class="r">张子房</em>曰：“诸侯不从约，为之奈何？”对曰：“<em class="r">楚</em>兵且破，<em class="r">信</em>、<em class="r">越</em>未有分地，其不至固宜。君王能与共分天下，今可立致也。即不能，事未可知也。君王能自<em class="r">陈</em>以东傅海，尽与<em class="r">韩信</em>；<em class="r">睢阳</em>以北至<em class="r">穀城</em>，以与<em class="r">彭越</em>：使各自为战，则<em class="r">楚</em>易败也。”<em class="r">汉王</em>曰：“善。”于是乃发使者告<em class="r">韩信</em>、<em class="r">彭越</em>曰：“并力击<em class="r">楚</em>。<em class="r">楚</em>破，自<em class="r">陈</em>以东傅海与<em class="r">齐王</em>，<em class="r">睢阳</em>以北至<em class="r">穀城</em>与<em class="r">彭相国</em>。”使者至，<em class="r">韩信</em>、<em class="r">彭越</em>皆报曰：“请今进兵。”<em class="r">韩信</em>乃从<em class="r">齐</em>往，<em class="r">刘贾</em>军从<em class="r">寿春</em>并行，屠<em class="r">城父</em>，至<em class="r">垓下</em>。大司马<em class="r">周殷</em>叛<em class="r">楚</em>，以<em class="r">舒</em>屠<em class="r">六</em>，举<em class="r">九江</em>兵，随<em class="r">刘贾</em>、<em class="r">彭越</em>皆会<em class="r">垓下</em>，诣<em class="r">项王</em>。</p>
<p><em class="r">项王</em>军壁<em class="r">垓下</em>，兵少食尽，<em class="r">汉</em>军及诸侯兵围之数重。夜闻<em class="r">汉</em>军四面皆<em class="r">楚</em>歌，<em class="r">项王</em>乃大惊曰：“<em class="r">汉</em>皆已得<em class="r">楚</em>乎？是何<em class="r">楚</em>人之多也！”<em class="r">项王</em>则夜起，饮帐中。有美人名<em class="r">虞</em>，常幸从；骏马名骓，常骑之。于是<em class="r">项王</em>乃悲歌慷慨，自为诗曰：“力拔山兮气盖世，时不利兮骓不逝。骓不逝兮可奈何，<em class="r">虞</em>兮<em class="r">虞</em>兮奈若何！”歌数阕，美人和之。<em class="r">项王</em>泣数行下，左右皆泣，莫能仰视。</p>
<p>于是<em class="r">项王</em>乃上马骑，麾下壮士骑从者八百馀人，直夜溃围南出，驰走。平明，<em class="r">汉</em>军乃觉之，令骑将<em class="r">灌婴</em>以五千骑追之。<em class="r">项王</em>渡<em class="r">淮</em>，骑能属者百馀人耳。<em class="r">项王</em>至<em class="r">阴陵</em>，迷失道，问一田父，田父绐曰“左”。左，乃陷大泽中。以故<em class="r">汉</em>追及之。<em class="r">项王</em>乃复引兵而东，至<em class="r">东城</em>，乃有二十八骑。<em class="r">汉</em>骑追者数千人。<em class="r">项王</em>自度不得脱。谓其骑曰：“吾起兵至今八岁矣，身七十馀战，所当者破，所击者服，未尝败北，遂霸有天下。然今卒困于此，此天之亡我，非战之罪也。今日固决死，愿为诸君快战，必三胜之，为诸君溃围，斩将，刈旗，令诸君知天亡我，非战之罪也。”乃分其骑以为四队，四向。<em class="r">汉</em>军围之数重。<em class="r">项王</em>谓其骑曰：“吾为公取彼一将。”令四面骑驰下，期山东为三处。于是<em class="r">项王</em>大呼驰下，<em class="r">汉</em>军皆披靡，遂斩<em class="r">汉</em>一将。是时，<em class="r">赤泉侯</em>为骑将，追<em class="r">项王</em>，<em class="r">项王</em>瞋目而叱之，<em class="r">赤泉侯</em>人马俱惊，辟易数里，与其骑会为三处。<em class="r">汉</em>军不知<em class="r">项王</em>所在，乃分军为三，复围之。<em class="r">项王</em>乃驰，复斩<em class="r">汉</em>一都尉，杀数十百人，复聚其骑，亡其两骑耳。乃谓其骑曰：“何如？”骑皆伏曰：“如大王言。”</p>
<p>于是<em class="r">项王</em>乃欲东渡<em class="r">乌江</em>。<em class="r">乌江</em>亭长舣船待，谓<em class="r">项王</em>曰：“<em class="r">江东</em>虽小，地方千里，众数十万人，亦足王也。愿大王急渡。今独臣有船，<em class="r">汉</em>军至，无以渡。”<em class="r">项王</em>笑曰：“天之亡我，我何渡为！且<em class="r">籍</em>与<em class="r">江东</em>子弟八千人渡<em class="r">江</em>而西，今无一人还，纵<em class="r">江东</em>父兄怜而王我，我何面目见之？纵彼不言，<em class="r">籍</em>独不愧于心乎？”乃谓亭长曰：“吾知公长者。吾骑此马五岁，所当无敌，尝一日行千里，不忍杀之，以赐公。”乃令骑皆下马步行，持短兵接战。独<em class="r">籍</em>所杀<em class="r">汉</em>军数百人。<em class="r">项王</em>身亦被十馀创。顾见<em class="r">汉</em>骑司马<em class="r">吕马童</em>，曰：“若非吾故人乎？”<em class="r">马童</em>面之，指<em class="r">王翳</em>曰：“此<em class="r">项王</em>也。”<em class="r">项王</em>乃曰：“吾闻<em class="r">汉</em>购我头千金，邑万户，吾为若德。”乃自刎而死。<em class="r">王翳</em>取其头，馀骑相蹂践争<em class="r">项王</em>，相杀者数十人。最其后，郎中骑<em class="r">杨喜</em>，骑司马<em class="r">吕马童</em>，郎中<em class="r">吕胜</em>、<em class="r">杨武</em>各得其一体。五人共会其体，皆是。故分其地为五：封<em class="r">吕马童</em>为<em class="r">中水侯</em>，封<em class="r">王翳</em>为<em class="r">杜衍侯</em>，封<em class="r">杨喜</em>为<em class="r">赤泉侯</em>，封<em class="r">杨武</em>为<em class="r">吴防侯</em>，封<em class="r">吕胜</em>为<em class="r">涅阳侯</em>。</p>
<p><em class="r">项王</em>已死，<em class="r">楚</em>地皆降<em class="r">汉</em>，独<em class="r">鲁</em>不下。<em class="r">汉</em>乃引天下兵欲屠之，为其守礼义，为主死节，乃持<em class="r">项王</em>头视<em class="r">鲁</em>，<em class="r">鲁</em>父兄乃降。始，<em class="r">楚怀王</em>初封<em class="r">项籍</em>为<em class="r">鲁公</em>，及其死，<em class="r">鲁</em>最后下，故以<em class="r">鲁公</em>礼葬<em class="r">项王穀城</em>。<em class="r">汉王</em>为发哀，泣之而去。</p>
<p>诸<em class="r">项氏</em>枝属，<em class="r">汉王</em>皆不诛。乃封<em class="r">项伯</em>为<em class="r">射阳侯</em>。<em class="r">桃侯</em>、<em class="r">平皋侯</em>、<em class="r">玄武侯</em>皆<em class="r">项氏</em>，赐姓<em class="r">刘</em>。</p>
<p><em class="r">太史公</em>曰：吾闻之<em class="r">周生</em>曰“<em class="r">舜</em>目盖重瞳子”，又闻<em class="r">项羽</em>亦重瞳子。<em class="r">羽</em>岂其苗裔邪？何兴之暴也！夫<em class="r">秦</em>失其政，<em class="r">陈涉</em>首难，豪杰蜂起，相与并争，不可胜数。然<em class="r">羽</em>非有尺寸，乘势起陇亩之中，三年，遂将五诸侯灭<em class="r">秦</em>，分裂天下，而封王侯，政由<em class="r">羽</em>出，号为“霸王”，位虽不终，近古以来未尝有也。及<em class="r">羽</em>背关怀<em class="r">楚</em>，放逐<em class="r">义帝</em>而自立，怨王侯叛己，难矣。自矜功伐，奋其私智而不师古，谓霸王之业，欲以力征经营天下，五年卒亡其国，身死<em class="r">东城</em>，尚不觉寤而不自责，过矣。乃引“天亡我，非用兵之罪也”，岂不谬哉！</p>
		</div>
	</div>
</main>

</body>
</html>
