<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷三十七卫康叔世家第七</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 0.9em;
		color: #555;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote *{font-size: 98%;}
</style>
<body>

<main role="main" class="flex-shrink-0">
	<div class="container-lg">
		<h1>史记卷三十七卫康叔世家第七</h1>
		<div class="content">
			<p><em class="r">卫康叔</em>名<em class="r">封</em>，<em class="r">周武王</em>同母少弟也。其次尚有<em class="r">冉季</em>，<em class="r">冉季</em>最少。</p>
<p><em class="r">武王</em>已克<em class="r">殷纣</em>，复以<em class="r">殷</em>馀民封<em class="r">纣</em>子<em class="r">武庚禄父</em>，比诸侯，以奉其先祀勿绝。为<em class="r">武庚</em>未集，恐其有贼心，<em class="r">武王</em>乃令其弟<em class="r">管叔</em>、<em class="r">蔡叔</em>傅相<em class="r">武庚禄父</em>，以和其民。<em class="r">武王</em>既崩，<em class="r">成王</em>少。<em class="r">周公旦</em>代<em class="r">成王</em>治，当国。<em class="r">管叔</em>、<em class="r">蔡叔</em>疑<em class="r">周公</em>，乃与<em class="r">武庚禄父</em>作乱，欲攻<em class="r">成周</em>。<em class="r">周公旦</em>以<em class="r">成王</em>命兴师伐<em class="r">殷</em>，杀<em class="r">武庚禄父</em>、<em class="r">管叔</em>，放<em class="r">蔡叔</em>，以<em class="r">武庚殷</em>馀民封<em class="r">康叔</em>为<em class="r">卫君</em>，居<em class="r">河</em>、<em class="r">淇</em>间故<em class="r">商墟</em>。</p>
<p><em class="r">周公旦</em>惧<em class="r">康叔</em>齿少，乃申告<em class="r">康叔</em>曰：“必求<em class="r">殷</em>之贤人君子长者，问其先<em class="r">殷</em>所以兴，所以亡，而务爱民。”告以<em class="r">纣</em>所以亡者以淫于酒，酒之失，妇人是用，故<em class="r">纣</em>之乱自此始。为《梓材》，示君子可法则。故谓之《康诰》、《酒诰》、《梓材》以命之。<em class="r">康叔</em>之国，既以此命，能和集其民，民大说。</p>
<p><em class="r">成王</em>长，用事，举<em class="r">康叔</em>为<em class="r">周</em>司寇，赐<em class="r">卫</em>宝祭器，以章有德。</p>
<p><em class="r">康叔</em>卒，子<em class="r">康伯</em>代立。<em class="r">康伯</em>卒，子<em class="r">考伯</em>立。<em class="r">考伯</em>卒，子<em class="r">嗣伯</em>立。<em class="r">嗣伯</em>卒，子<em class="r">&lt;imgalt=""class="kindle-cn-inline-character"src="Image00065.jpg"/&gt;伯</em>立。<em class="r">&lt;imgalt=""class="kindle-cn-inline-character"src="Image00065.jpg"/&gt;伯</em>卒，子<em class="r">靖伯</em>立。<em class="r">靖伯</em>卒，子<em class="r">贞伯</em>立。<em class="r">贞伯</em>卒，子<em class="r">顷侯</em>立。</p>
<p><em class="r">顷侯</em>厚赂<em class="r">周夷王</em>，<em class="r">夷王</em>命<em class="r">卫</em>为侯。<em class="r">顷侯</em>立十二年卒，子<em class="r">釐侯</em>立。</p>
<p><em class="r">釐侯</em>十三年，<em class="r">周厉王</em>出奔于<em class="r">彘</em>，共和行政焉。二十八年，<em class="r">周宣王</em>立。</p>
<p>四十二年，<em class="r">釐侯</em>卒，太子<em class="r">共伯馀</em>立为君。<em class="r">共伯</em>弟<em class="r">和</em>有宠于<em class="r">釐侯</em>，多予之赂；<em class="r">和</em>以其赂赂士，以袭攻<em class="r">共伯</em>于墓上，<em class="r">共伯</em>入<em class="r">釐侯</em>羡自杀。<em class="r">卫</em>人因葬之<em class="r">釐侯</em>旁，谥日<em class="r">共伯</em>，而立<em class="r">和</em>为<em class="r">卫</em>侯，是为<em class="r">武公</em>。</p>
<p><em class="r">武公</em>即位，修<em class="r">康叔</em>之政，百姓和集。四十二年，<em class="r">犬戎</em>杀<em class="r">周幽王</em>，<em class="r">武公</em>将兵往佐<em class="r">周</em>平<em class="r">戎</em>，甚有功，<em class="r">周平王</em>命<em class="r">武公</em>为公。五十五年，卒，子<em class="r">庄公扬</em>立。</p>
<p><em class="r">庄公</em>五年，取<em class="r">齐</em>女为夫人，好而无子。又取<em class="r">陈</em>女为夫人，生子，蚤死。<em class="r">陈</em>女女弟亦幸于<em class="r">庄公</em>，而生子<em class="r">完</em>。<em class="r">完</em>母死，<em class="r">庄公</em>令夫人<em class="r">齐</em>女子之，立为太子。<em class="r">庄公</em>有宠妾，生子<em class="r">州吁</em>。十八年，<em class="r">州吁</em>长，好兵，<em class="r">庄公</em>使将。<em class="r">石碏</em>谏<em class="r">庄公</em>曰：“庶子好兵，使将，乱自此起。”不听。二十三年，<em class="r">庄公</em>卒，<em class="r">太子完</em>立，是为<em class="r">桓公</em>。</p>
<p><em class="r">桓公</em>二年，弟<em class="r">州吁</em>骄奢，<em class="r">桓公</em>绌之，<em class="r">州吁</em>出奔。十三年，<em class="r">郑伯</em>弟<em class="r">段</em>攻其兄，不胜，亡，而<em class="r">州吁</em>求与之友。十六年，<em class="r">州吁</em>收聚<em class="r">卫</em>亡人以袭杀<em class="r">桓公</em>，<em class="r">州吁</em>自立为<em class="r">卫君</em>。为<em class="r">郑伯</em>弟<em class="r">段</em>欲伐<em class="r">郑</em>，请<em class="r">宋</em>、<em class="r">陈</em>、<em class="r">蔡</em>与俱，三国皆许<em class="r">州吁</em>。<em class="r">州吁</em>新立，好兵，弑<em class="r">桓公</em>，<em class="r">卫</em>人皆不爱。<em class="r">石碏</em>乃因<em class="r">桓公</em>母家于<em class="r">陈</em>，详为善<em class="r">州吁</em>。至<em class="r">郑</em>郊，<em class="r">石碏</em>与<em class="r">陈侯</em>共谋，使<em class="r">右宰醜</em>进食，因杀<em class="r">州吁</em>于<em class="r">濮</em>，而迎<em class="r">桓公</em>弟<em class="r">晋</em>于<em class="r">邢</em>而立之，是为<em class="r">宣公</em>。</p>
<p><em class="r">宣公</em>七年，<em class="r">鲁</em>弑其君<em class="r">隐公</em>。九年，<em class="r">宋督</em>弑其君<em class="r">殇公</em>，及<em class="r">孔父</em>。十年，<em class="r">晋曲沃庄伯</em>弑其君<em class="r">哀侯</em>。</p>
<p>十八年，初，<em class="r">宣公</em>爱夫人<em class="r">夷姜</em>，<em class="r">夷姜</em>生子<em class="r">伋</em>，以为太子，而令右公子傅之。右公子为太子取<em class="r">齐</em>女，未入室，而<em class="r">宣公</em>见所欲为太子妇者好，说而自取之，更为太子取他女。<em class="r">宣公</em>得<em class="r">齐女</em>，生<em class="r">子寿</em>、<em class="r">子朔</em>，令左公子傅之。<em class="r">太子伋</em>母死，<em class="r">宣公</em>正夫人与<em class="r">朔</em>共谗恶<em class="r">太子伋</em>。<em class="r">宣公</em>自以其夺太子妻也，心恶太子，欲废之。及闻其恶，大怒，乃使<em class="r">太子伋</em>于<em class="r">齐</em>而令盗遮界上杀之，与太子白旄，而告界盗见持白旄者杀之。且行，<em class="r">子朔</em>之兄<em class="r">寿</em>，太子异母弟也，知<em class="r">朔</em>之恶太子而君欲杀之，乃谓太子曰：“界盗见太子白旄，即杀太子，太子可毋行。”太子曰：“逆父命求生，不可。”遂行。<em class="r">寿</em>见太子不止，乃盗其白旄而先驰至界。界盗见其验，即杀之。<em class="r">寿</em>已死，而<em class="r">太子伋</em>又至，谓盗曰：“所当杀乃我也。”盗并杀<em class="r">太子伋</em>，以报<em class="r">宣公</em>。<em class="r">宣公</em>乃以<em class="r">子朔</em>为太子。十九年，<em class="r">宣公</em>卒，<em class="r">太子朔</em>立，是为<em class="r">惠公</em>。</p>
<p>左右公子不平<em class="r">朔</em>之立也，<em class="r">惠公</em>四年，左右公子怨<em class="r">惠公</em>之谗杀前<em class="r">太子伋</em>而代立，乃作乱，攻<em class="r">惠公</em>，立<em class="r">太子伋</em>之弟<em class="r">黔牟</em>为君，<em class="r">惠公</em>奔<em class="r">齐</em>。</p>
<p><em class="r">卫君黔牟</em>立八年，<em class="r">齐襄公</em>率诸侯奉王命共伐<em class="r">卫</em>，纳<em class="r">卫惠公</em>，诛左右公子。<em class="r">卫君黔牟</em>奔于<em class="r">周</em>，<em class="r">惠公</em>复立。<em class="r">惠公</em>立三年出亡，亡八年复入，与前通年凡十三年矣。</p>
<p>二十五年，<em class="r">惠公</em>怨<em class="r">周</em>之容舍<em class="r">黔牟</em>，与<em class="r">燕</em>伐<em class="r">周</em>。<em class="r">周惠王</em>奔<em class="r">温</em>，<em class="r">卫</em>、<em class="r">燕</em>立<em class="r">惠王</em>弟<em class="r">&lt;imgalt=""class="kindle-cn-inline-character"src="Image00064.jpg"/&gt;</em>为王。二十九年，<em class="r">郑</em>复纳<em class="r">惠王</em>。三十一年，<em class="r">惠公</em>卒，子<em class="r">懿公赤</em>立。</p>
<p><em class="r">懿公</em>即位，好鹤，淫乐奢侈。九年，<em class="r">翟</em>伐<em class="r">卫</em>，<em class="r">卫懿公</em>欲发兵，兵或畔。大臣言曰：“君好鸖，鸖可令击<em class="r">翟</em>。”<em class="r">翟</em>于是遂入，杀<em class="r">懿公</em>。</p>
<p><em class="r">懿公</em>之立也，百姓大臣皆不服。自<em class="r">懿公</em>父<em class="r">惠公朔</em>之谗杀<em class="r">太子伋</em>代立至于<em class="r">懿公</em>，常欲败之，卒灭<em class="r">惠公</em>之后而更立<em class="r">黔牟</em>之弟<em class="r">昭伯顽</em>之子<em class="r">申</em>为君，是为<em class="r">戴公</em>。</p>
<p><em class="r">戴公申</em>元年卒。<em class="r">齐桓公</em>以<em class="r">卫</em>数乱，乃率诸侯伐<em class="r">翟</em>，为<em class="r">卫</em>筑<em class="r">楚丘</em>，立<em class="r">戴公</em>弟<em class="r">燬</em>为<em class="r">卫君</em>，是为<em class="r">文公</em>。<em class="r">文公</em>以乱故奔<em class="r">齐</em>，<em class="r">齐</em>人入之。</p>
<p>初，<em class="r">翟</em>杀<em class="r">懿公</em>也，<em class="r">卫</em>人怜之，思复立<em class="r">宣公</em>前死<em class="r">太子伋</em>之后，<em class="r">伋</em>子又死，而代<em class="r">伋</em>死者<em class="r">子寿</em>又无子。<em class="r">太子伋</em>同母弟二人：其一曰<em class="r">黔牟</em>，<em class="r">黔牟</em>尝代<em class="r">惠公</em>为君，八年复去；其二曰<em class="r">昭伯</em>。<em class="r">昭伯</em>、<em class="r">黔牟</em>皆已前死，故立<em class="r">昭伯</em>子<em class="r">申</em>为<em class="r">戴公</em>。<em class="r">戴公</em>卒，复立其弟<em class="r">燬</em>为<em class="r">文公</em>。</p>
<p><em class="r">文公</em>初立，轻赋平罪，身自劳，与百姓同苦，以收<em class="r">卫</em>民。</p>
<p>十六年，<em class="r">晋公子重耳</em>过，无礼。十七年，<em class="r">齐桓公</em>卒。二十五年，<em class="r">文公</em>卒，子<em class="r">成公郑</em>立。</p>
<p><em class="r">成公</em>三年，<em class="r">晋</em>欲假道于<em class="r">卫</em>救<em class="r">宋</em>，<em class="r">成公</em>不许。<em class="r">晋</em>更从<em class="r">南河</em>度，救<em class="r">宋</em>。征师于<em class="r">卫</em>，<em class="r">卫</em>大夫欲许，<em class="r">成公</em>不肯。大夫<em class="r">元咺</em>攻<em class="r">成公</em>，<em class="r">成公</em>出奔。<em class="r">晋文公重耳</em>伐<em class="r">卫</em>，分其地予<em class="r">宋</em>，讨前过无礼及不救<em class="r">宋</em>患也。<em class="r">卫成公</em>遂出奔<em class="r">陈</em>。二岁，如<em class="r">周</em>求入，与<em class="r">晋文公</em>会。<em class="r">晋</em>使人鸩<em class="r">卫成公</em>，<em class="r">成公</em>私于<em class="r">周</em>主鸩，令薄，得不死。已而<em class="r">周</em>为请<em class="r">晋文公</em>，卒入之<em class="r">卫</em>，而诛<em class="r">元咺</em>，<em class="r">卫君瑕</em>出奔。七年，<em class="r">晋文公</em>卒。十二年，<em class="r">成公</em>朝<em class="r">晋襄公</em>。十四年，<em class="r">秦穆公</em>卒。二十六年，<em class="r">齐邴歜</em>弑其君<em class="r">懿公</em>。三十五年，<em class="r">成公</em>卒，子<em class="r">穆公遬</em>立。</p>
<p><em class="r">穆公</em>二年，<em class="r">楚庄王</em>伐<em class="r">陈</em>，杀<em class="r">夏徵舒</em>。三年，<em class="r">楚庄王</em>围<em class="r">郑</em>，<em class="r">郑</em>降，复释之。十一年，<em class="r">孙良夫</em>救<em class="r">鲁</em>伐<em class="r">齐</em>，复得侵地。<em class="r">穆公</em>卒，子<em class="r">定公臧</em>立。<em class="r">定公</em>十二年卒，子<em class="r">献公衎</em>立。</p>
<p><em class="r">献公</em>十三年，公令<em class="r">师曹</em>教宫妾鼓琴，妾不善，<em class="r">曹</em>笞之。妾以幸恶<em class="r">曹</em>于公，公亦笞<em class="r">曹</em>三百。十八年，<em class="r">献公</em>戒<em class="r">孙文子</em>、<em class="r">甯惠子</em>食，皆往。日旰不召，而去射鸿于囿。二子从之，公不释射服与之言。二子怒，如<em class="r">宿</em>。<em class="r">孙文子</em>子数侍公饮，使<em class="r">师曹</em>歌《巧言》之卒章。<em class="r">师曹</em>又怒公之尝笞三百，乃歌之，欲以怒<em class="r">孙文子</em>，报<em class="r">卫献公</em>。<em class="r">文子</em>语<em class="r">蘧伯玉</em>，<em class="r">伯玉</em>曰：“臣不知也。”遂攻出<em class="r">献公</em>。<em class="r">献公</em>奔<em class="r">齐</em>，<em class="r">齐</em>置<em class="r">卫献公</em>于<em class="r">聚邑</em>。<em class="r">孙文子</em>、<em class="r">甯惠子</em>共立<em class="r">定公</em>弟<em class="r">秋</em>为<em class="r">卫君</em>，是为<em class="r">殇公</em>。</p>
<p><em class="r">殇公秋</em>立，封<em class="r">孙文子林父</em>于<em class="r">宿</em>。十二年，<em class="r">甯喜</em>与<em class="r">孙林父</em>争宠相恶，<em class="r">殇公</em>使<em class="r">甯喜</em>攻<em class="r">孙林父</em>。<em class="r">林父</em>奔<em class="r">晋</em>，复求入故<em class="r">卫献公</em>。<em class="r">献公</em>在<em class="r">齐</em>，<em class="r">齐景公</em>闻之，与<em class="r">卫献公</em>如<em class="r">晋</em>求人。<em class="r">晋</em>为伐<em class="r">卫</em>，诱与盟。<em class="r">卫殇公</em>会<em class="r">晋平公</em>，<em class="r">平公</em>执<em class="r">殇公</em>与<em class="r">甯喜</em>而复入<em class="r">卫献公</em>。<em class="r">献公</em>亡在外十二年而入。</p>
<p><em class="r">献公</em>后元年，诛<em class="r">甯喜</em>。</p>
<p>三年，<em class="r">吴延陵季子</em>使过<em class="r">卫</em>，见<em class="r">蘧伯玉</em>、<em class="r">史鰌</em>，曰：“<em class="r">卫</em>多君子，其国无故。”过<em class="r">宿</em>，<em class="r">孙林父</em>为击磬，曰：“不乐，音大悲，使<em class="r">卫</em>乱乃此矣。”是年，<em class="r">献公</em>卒，子<em class="r">襄公恶</em>立。</p>
<p><em class="r">襄公</em>六年，<em class="r">楚灵王</em>会诸侯，<em class="r">襄公</em>称病不往。</p>
<p>九年，<em class="r">襄公</em>卒。初，<em class="r">襄公</em>有贱妾，幸之，有身，梦有人谓曰：“我<em class="r">康叔</em>也，令若子必有<em class="r">卫</em>，名而子曰‘元’。”妾怪之，问<em class="r">孔成子</em>。<em class="r">成子</em>曰：“<em class="r">康叔</em>者，<em class="r">卫</em>祖也。”及生子，男也，以告<em class="r">襄公</em>。<em class="r">襄公</em>曰：“天所置也。”名之曰<em class="r">元</em>。<em class="r">襄公</em>夫人无子，于是乃立<em class="r">元</em>为嗣，是为<em class="r">灵公</em>。</p>
<p><em class="r">灵公</em>五年，朝<em class="r">晋昭公</em>。六年，<em class="r">楚公子弃疾</em>弑<em class="r">灵王</em>自立，为<em class="r">平王</em>。十一年，火。</p>
<p>三十八年，<em class="r">孔子</em>来，禄之如<em class="r">鲁</em>。后有隙，<em class="r">孔子</em>去。后复来。</p>
<p>三十九年，<em class="r">太子蒯聩</em>与<em class="r">灵公</em>夫人<em class="r">南子</em>有恶，欲杀<em class="r">南子</em>。<em class="r">蒯聩</em>与其徒<em class="r">戲阳遬</em>谋，朝，使杀夫人。<em class="r">戲阳</em>后悔，不果。<em class="r">蒯聩</em>数目之，夫人觉之，惧，呼曰：“太子欲杀我！”<em class="r">灵公</em>怒，<em class="r">太子蒯聩</em>奔<em class="r">宋</em>，已而之<em class="r">晋赵氏</em>。</p>
<p>四十二年春，<em class="r">灵公</em>游于郊，令<em class="r">子郢</em>仆。<em class="r">郢</em>，<em class="r">灵公</em>少子也，字<em class="r">子南</em>。<em class="r">灵公</em>怨太子出奔，谓<em class="r">郢</em>曰：“我将立若为后。”<em class="r">郢</em>对曰：“<em class="r">郢</em>不足以辱社稷，君更图之。”夏，<em class="r">灵公</em>卒，夫人命<em class="r">子郢</em>为太子，曰：“此<em class="r">灵公</em>命也。”<em class="r">郢</em>曰：“亡人<em class="r">太子蒯聩</em>之子<em class="r">辄</em>在也，不敢当。”于是<em class="r">卫</em>乃以<em class="r">辄</em>为君，是为<em class="r">出公</em>。</p>
<p>六月乙酉，<em class="r">赵简子</em>欲入<em class="r">蒯聩</em>，乃令<em class="r">阳虎</em>诈命<em class="r">卫</em>十馀人衰绖归，<em class="r">简子</em>送<em class="r">蒯聩</em>。<em class="r">卫</em>人闻之，发兵击<em class="r">蒯聩</em>。<em class="r">蒯聩</em>不得入，入<em class="r">宿</em>而保，<em class="r">卫</em>人亦罢兵。</p>
<p><em class="r">出公辄</em>四年，<em class="r">齐田乞</em>弑其君<em class="r">孺子</em>。八年，<em class="r">齐鲍子</em>弑其君<em class="r">悼公</em>。</p>
<p><em class="r">孔子</em>自<em class="r">陈</em>入<em class="r">卫</em>。九年，<em class="r">孔文子</em>问兵于<em class="r">仲尼</em>，<em class="r">仲尼</em>不对。其后<em class="r">鲁</em>迎<em class="r">仲尼</em>，<em class="r">仲尼</em>反<em class="r">鲁</em>。</p>
<p>十二年，初，<em class="r">孔圉文子</em>取<em class="r">太子蒯聩</em>之姊，生<em class="r">悝</em>。<em class="r">孔氏</em>之竖<em class="r">浑良夫</em>美好，<em class="r">孔文子</em>卒，<em class="r">良夫</em>通于<em class="r">悝</em>母。太子在<em class="r">宿</em>，<em class="r">悝</em>母使<em class="r">良夫</em>于太子。太子与<em class="r">良夫</em>言曰：“苟能入我国，报子以乘轩，免子三死，毋所与。”与之盟，许以<em class="r">悝</em>母为妻。闰月，<em class="r">良夫</em>与太子入，舍<em class="r">孔氏</em>之外圃。昏，二人蒙衣而乘，宦者<em class="r">罗</em>御，如<em class="r">孔氏</em>。<em class="r">孔氏</em>之老<em class="r">栾甯</em>问之，称姻妾以告。遂入，适<em class="r">伯姬氏</em>。既食，<em class="r">悝</em>母杖戈而先，太子与五人介，舆豭从之。<em class="r">伯姬</em>劫<em class="r">悝</em>于厕，强盟之，遂劫以登台。<em class="r">栾甯</em>将饮酒，炙未熟，闻乱，使告<em class="r">仲由</em>。<em class="r">召护</em>驾乘车，行爵食炙，奉<em class="r">出公辄</em>奔<em class="r">鲁</em>。</p>
<p><em class="r">仲由</em>将入，遇<em class="r">子羔</em>将出，曰：“门已闭矣。”<em class="r">子路</em>曰：“吾姑至矣。”<em class="r">子羔</em>曰：“不及，莫践其难。”<em class="r">子路</em>曰：“食焉不辟其难。”<em class="r">子羔</em>遂出。<em class="r">子路</em>入，及门，<em class="r">公孙敢</em>阖门，曰：“毋入为也！”<em class="r">子路</em>曰：“是<em class="r">公孙</em>也？求利而逃其难。<em class="r">由</em>不然，利其禄，必救其患。”有使者出，<em class="r">子路</em>乃得入。曰：“太子焉用<em class="r">孔悝</em>？虽杀之，必或继之。”且曰：“太子无勇。若燔台，必舍<em class="r">孔叔</em>。”太子闻之，惧，下<em class="r">石乞</em>、<em class="r">盂黡</em>敌<em class="r">子路</em>，以戈击之，割缨。<em class="r">子路</em>曰：“君子死，冠不免。”结缨而死。<em class="r">孔子</em>闻<em class="r">卫</em>乱，曰：“嗟乎！<em class="r">柴</em>也其来乎？<em class="r">由</em>也其死矣。”<em class="r">孔悝</em>竟立<em class="r">太子蒯聩</em>，是为<em class="r">庄公</em>。</p>
<p><em class="r">庄公蒯聩</em>者，<em class="r">出公</em>父也，居外，怨大夫莫迎立。元年即位，欲尽诛大臣，曰：“寡人居外久矣，子亦尝闻之乎？”群臣欲作乱，乃止。</p>
<p>二年，<em class="r">鲁孔丘</em>卒。</p>
<p>三年，<em class="r">庄公</em>上城，见<em class="r">戎州</em>。曰：“<em class="r">戎虏</em>何为是？”<em class="r">戎州</em>病之。十月，<em class="r">戎州</em>告<em class="r">赵简子</em>，<em class="r">简子</em>围<em class="r">卫</em>。十一月，<em class="r">庄公</em>出奔，<em class="r">卫</em>人立<em class="r">公子斑师</em>为<em class="r">卫</em>君。<em class="r">齐</em>伐<em class="r">卫</em>，虏<em class="r">斑师</em>，更立<em class="r">公子起</em>为<em class="r">卫</em>君。</p>
<p><em class="r">卫君起</em>元年，<em class="r">卫石曼専</em>逐其君<em class="r">起</em>，<em class="r">起</em>奔<em class="r">齐</em>。<em class="r">卫出公辄</em>自<em class="r">齐</em>复归立。初，<em class="r">出公</em>立十二年亡，亡在外四年复入。<em class="r">出公</em>后元年，赏从亡者。立二十一年卒，<em class="r">出公</em>季父<em class="r">黔</em>攻<em class="r">出公</em>子而自立，是为<em class="r">悼公</em>。</p>
<p><em class="r">悼公</em>五年卒，子<em class="r">敬公弗</em>立。<em class="r">敬公</em>十九年卒，子<em class="r">昭公纠</em>立。是时<em class="r">三晋</em>强，<em class="r">卫</em>如小侯，属之。</p>
<p><em class="r">昭公</em>六年，<em class="r">公子亹</em>弑之代立，是为<em class="r">怀公</em>。<em class="r">怀公</em>十一年，<em class="r">公子&lt;imgalt=""class="kindle-cn-inline-character"src="Image00064.jpg"/&gt;</em>弑<em class="r">怀公</em>而代立，是为<em class="r">慎公</em>。<em class="r">慎公</em>父，<em class="r">公子適</em>；<em class="r">適</em>父，<em class="r">敬公</em>也。<em class="r">慎公</em>四十二年卒，子<em class="r">声公训</em>立。<em class="r">声公</em>十一年卒，子<em class="r">成侯遬</em>立。</p>
<p><em class="r">成侯</em>十一年，<em class="r">公孙鞅</em>入<em class="r">秦</em>。十六年，<em class="r">卫</em>更贬号曰侯。</p>
<p>二十九年，<em class="r">成侯</em>卒，子<em class="r">平侯</em>立。<em class="r">平侯</em>八年卒，子<em class="r">嗣君</em>立。</p>
<p><em class="r">嗣君</em>五年，更贬号曰君，独有<em class="r">濮阳</em>。</p>
<p>四十二年卒，子<em class="r">怀君</em>立。<em class="r">怀君</em>三十一年，朝<em class="r">魏</em>，<em class="r">魏</em>囚杀<em class="r">怀君</em>。<em class="r">魏</em>更立<em class="r">嗣君</em>弟，是为<em class="r">元君</em>。<em class="r">元君</em>为<em class="r">魏</em>婿，故<em class="r">魏</em>立之。<em class="r">元君</em>十四年，<em class="r">秦</em>拔<em class="r">魏</em>东地，<em class="r">秦</em>初置<em class="r">东郡</em>，更徙<em class="r">卫野王县</em>，而并<em class="r">濮阳</em>为<em class="r">东郡</em>。二十五年，<em class="r">元君</em>卒，子<em class="r">君角</em>立。</p>
<p><em class="r">君角</em>九年，<em class="r">秦</em>并天下，立为<em class="r">始皇帝</em>。二十一年，<em class="r">二世</em>废<em class="r">君角</em>为庶人，<em class="r">卫</em>绝祀。</p>
<p><em class="r">太史公</em>曰：余读世家言，至于<em class="r">宣公</em>之太子以妇见诛，弟<em class="r">寿</em>争死以相让，此与<em class="r">晋太子申生</em>不敢明<em class="r">骊姬</em>之过同，俱恶伤父之志。然卒死亡，何其悲也！或父子相杀，兄弟相灭，亦独何哉？</p>
		</div>
	</div>
</main>

</body>
</html>
