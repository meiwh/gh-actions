<!DOCTYPE html>
<html lang="en">
<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="description" content="">
	<meta name="author" content="{author}">
	<title>史记卷一百一十二平津侯主父列传第五十二</title>
	<link href="https://v4.bootcss.com/docs/4.6/dist/css/bootstrap.min.css" rel="stylesheet" rossorigin="anonymous">
	<style type="text/css">
		::selection { background-color: #E13300; color: white; }
		::-moz-selection { background-color: #E13300; color: white; }
		.container {
			width: auto;
			max-width: 680px;
			padding: 0 15px;
		}
	</style>
</head>

<style>
	body{
		background-color: #F6F6F6;
	}
	p{
		font-size: 1.5rem;
		font-family: monospace;
		color: #000;
		line-height: 40px;
		margin-bottom: 4rem;
	}
	em.r{
		border-bottom: 1px solid #000;
		font-family: sans-serif;
		font-style: normal;
		font-weight: 400;
		font-size: 105%;

		padding-left: 1px;
		padding-right: 1px;
	}
	em.d{
		border-bottom: 1px solid #000;
		font-style: normal;
		font-weight: 400;
		padding-left: 1px;
		padding-right: 1px;
		font-style: italic;
	}



	sup:before {
		content: "（";
	}

	sup:before {
		content: "（";
	}
	sup {
		top: -1.3em;
		color: #666;
		font-size: .5em;
		background-color: bisque;
		padding-right: 5px;
	}

	.p-notes {
		font-size: 1.1em;
		color: #555;
		margin-top: -2rem;
		margin-bottom: 4rem;
	}
	ruby rt{
		font-family: -apple-system,BlinkMacSystemFont,"Segoe UI",Helvetica,Arial,sans-serif,"Apple Color Emoji","Segoe UI Emoji";
	}
	blockquote{padding: 0 2em 0 2em;}
	blockquote p{font-size: 1.4rem;}
</style>
<body>

<main role="main" class="flex-shrink-0">
	<div class="container-lg">
		<h1>史记卷一百一十二平津侯主父列传第五十二</h1>
		<div class="content">
			<p>丞相<em class="r">公孙弘</em>者，<em class="r">齐菑川国薛县</em>人也，字<em class="r">季</em>。少时为<em class="r">薛</em>狱吏，有罪，免。家贫，牧豕海上。年四十馀，乃学《春秋》杂说。养后母孝谨。</p>
<p><em class="r">建元</em>元年，天子初即位，招贤良文学之士。是时<em class="r">弘</em>年六十，征以贤良为博士。使<em class="r">匈奴</em>，还报，不合上意，上怒，以为不能，<em class="r">弘</em>乃病免归。</p>
<p><em class="r">元光</em>五年，有诏征文学，<em class="r">菑川国</em>复推上<em class="r">公孙弘</em>。<em class="r">弘</em>让谢国人曰：“臣已尝西应命，以不能罢归，愿更推选。”国人固推<em class="r">弘</em>，<em class="r">弘</em>至太常。太常令所征儒士各对策，百馀人，<em class="r">弘</em>第居下。策奏，天子擢<em class="r">弘</em>对为第一。召入见，状貌甚丽，拜为博士。是时通<em class="r">西南夷</em>道，置郡，<em class="r">巴蜀</em>民苦之，诏使<em class="r">弘</em>视之。还奏事，盛毁<em class="r">西南夷</em>无所用，上不听。</p>
<p><em class="r">弘</em>为人恢奇多闻，常称以为人主病不广大，人臣病不俭节。<em class="r">弘</em>为布被，食不重肉。后母死，服丧三年。每朝会议，开陈其端，令人主自择，不肯面折庭争。于是天子察其行敦厚，辩论有馀，习文法吏事，而又缘饰以儒术，上大说之。二岁中，至左内史。<em class="r">弘</em>奏事，有不可，不庭辩之。尝与主爵都尉<em class="r">汲黯</em>请间，<em class="r">汲黯</em>先发之，<em class="r">弘</em>推其后，天子常说，所言皆听，以此日益亲贵。尝与公卿约议，至上前，皆倍其约以顺上旨。<em class="r">汲黯</em>庭诘<em class="r">弘</em>曰：“<em class="r">齐</em>人多诈而无情实，始与臣等建此议，今皆倍之，不忠。”上问<em class="r">弘</em>。<em class="r">弘</em>谢曰：“夫知臣者以臣为忠，不知臣者以臣为不忠。”上然<em class="r">弘</em>言。左右幸臣每毁<em class="r">弘</em>，上益厚遇之。</p>
<p><em class="r">元朔</em>三年，<em class="r">张欧</em>免，以<em class="r">弘</em>为御史大夫。是时通<em class="r">西南夷</em>，东置<em class="r">沧海</em>，北筑<em class="r">朔方</em>之郡。<em class="r">弘</em>数谏，以为罢敝中国以奉无用之地，愿罢之。于是天子乃使<em class="r">朱买臣</em>等难<em class="r">弘</em>置<em class="r">朔方</em>之便。发十策，<em class="r">弘</em>不得一。<em class="r">弘</em>乃谢曰：“<em class="r">山东</em>鄙人，不知其便若是，愿罢<em class="r">西南夷</em>、<em class="r">沧海</em>而专奉<em class="r">朔方</em>。”上乃许之。</p>
<p><em class="r">汲黯</em>曰：“<em class="r">弘</em>位在三公，奉禄甚多，然为布被，此诈也。”上问<em class="r">弘</em>。<em class="r">弘</em>谢曰：“有之。夫九卿与臣善者无过<em class="r">黯</em>，然今日庭诘<em class="r">弘</em>，诚中<em class="r">弘</em>之病。夫以三公为布被，诚饰诈欲以钓名。且臣闻<em class="r">管仲</em>相<em class="r">齐</em>，有三归，侈拟于君，<em class="r">桓公</em>以霸，亦上僭于君。<em class="r">晏婴</em>相<em class="r">景公</em>，食不重肉，妾不衣丝，<em class="r">齐国</em>亦治，此下比于民。今臣<em class="r">弘</em>位为御史大夫，而为布被，自九卿以下至于小吏，无差，诚如_汲_<em class="r">黯</em>言。且无<em class="r">汲黯</em>忠，陛下安得闻此言。”天子以为谦让，愈益厚之。卒以<em class="r">弘</em>为丞相，封<em class="r">平津侯</em>。</p>
<p><em class="r">弘</em>为人意忌，外宽内深。诸尝与<em class="r">弘</em>有郤者，虽详与善，阴报其祸。杀<em class="r">主父偃</em>，徙<em class="r">董仲舒</em>于<em class="r">胶西</em>，皆<em class="r">弘</em>之力也。食一肉脱粟之饭。故人所善宾客，仰衣食，<em class="r">弘</em>奉禄皆以给之，家无所馀。士亦以此贤之。</p>
<p><em class="r">淮南</em>、<em class="r">衡山</em>谋反，治党与方急。<em class="r">弘</em>病甚，自以为无功而封，位至丞相，宜佐明主填抚国家，使人由臣子之道。今诸侯有畔逆之计，此皆宰相奉职不称，恐窃病死，无以塞责。乃上书曰：“臣闻天下之通道五，所以行之者三。曰君臣，父子，兄弟，夫妇，长幼之序，此五者天下之通道也。智，仁，勇，此三者天下之通德，所以行之者也。故曰‘力行近乎仁，好问近乎智，知耻近乎勇’。知此三者，则知所以自治；知所以自治，然后知所以治人。天下未有不能自治而能治人者也，此百世不易之道也。今陛下躬行大孝，鉴<em class="r">三王</em>，建<em class="r">周</em>道，兼<em class="r">文武</em>，厉贤予禄，量能授官。今臣<em class="r">弘</em>罢驽之质，无汗马之劳，陛下过意擢臣<em class="r">弘</em>卒伍之中，封为列侯，致位三公。臣<em class="r">弘</em>行能不足以称，素有负薪之病，恐先狗马填沟壑，终无以报德塞责。愿归侯印，乞骸骨，避贤者路。”天子报曰：“古者赏有功，褒有德，守成尚文，遭遇右武，未有易此者也。朕宿昔庶几获承尊位，惧不能宁，惟所与共为治者，君宜知之。盖君子善善恶恶，君若谨行，常在朕躬。君不幸罹霜露之病，何恙不已，乃上书归侯，乞骸骨，是章朕之不德也。今事少闲，君其省思虑，一精神，辅以医药。”因赐告牛酒杂帛。居数月，病有瘳，视事。</p>
<p><em class="r">元狩</em>二年，<em class="r">弘</em>病，竟以丞相终。子<em class="r">度</em>嗣为<em class="r">平津侯</em>。<em class="r">度</em>为<em class="r">山阳</em>太守十馀岁，坐法失侯。</p>
<p><em class="r">主父偃</em>者，<em class="r">齐临菑</em>人也。学长短纵横之术，晚乃学《易》、《春秋》、百家言。游<em class="r">齐</em>诸生间，莫能厚遇也。<em class="r">齐</em>诸儒生相与排摈，不容于<em class="r">齐</em>。家贫，假贷无所得，乃北游<em class="r">燕</em>、<em class="r">赵</em>、<em class="r">中山</em>，皆莫能厚遇，为客甚困。<em class="r">孝武元光</em>元年中，以为诸侯莫足游者，乃西入关见<em class="r">卫将军</em>。<em class="r">卫将军</em>数言上，上不召。资用乏，留久，诸公宾客多厌之，乃上书阙下。朝奏，暮召入见。所言九事，其八事为律令，一事谏伐<em class="r">匈奴</em>。其辞曰：</p>
<p>臣闻明主不恶切谏以博观，忠臣不敢避重诛以直谏，是故事无遗策而功流万世。今臣不敢隐忠避死以效愚计，愿陛下幸赦而少察之。</p>
<p>《司马法》曰：“国虽大，好战必亡；天下虽平，忘战必危。”天下既平，天子大凯，春搜秋狝，诸侯春振旅，秋治兵，所以不忘战也。且夫怒者逆德也，兵者凶器也，争者末节也。古之人君一怒必伏尸流血，故圣王重行之。夫务战胜穷武事者，未有不悔者也。昔<em class="r">秦皇帝</em>任战胜之威，蚕食天下，并吞战国，海内为一，功齐<em class="r">三代</em>。务胜不休，欲攻<em class="r">匈奴</em>，<em class="r">李斯</em>谏曰：“不可。夫<em class="r">匈奴</em>无城郭之居，委积之守，迁徙鸟举，难得而制也。轻兵深入，粮食必绝；踵粮以行，重不及事。得其地不足以为利也，遇其民不可役而守也。胜必杀之，非民父母也。靡獘中国，快心<em class="r">匈奴</em>，非长策也。”<em class="r">秦皇帝</em>不听，遂使<em class="r">蒙恬</em>将兵攻<em class="r">胡</em>，辟地千里，以<em class="r">河</em>为境。地固泽卤，不生五谷。然后发天下丁男以守<em class="r">北河</em>。暴兵露师十有馀年，死者不可胜数，终不能逾<em class="r">河</em>而北。是岂人众不足，兵革不备哉？其势不可也。又使天下蜚刍挽粟，起于<em class="r">黄</em>、<em class="r">腄</em>、<em class="r">琅邪</em>负海之郡，转输<em class="r">北河</em>，率三十钟而致一石。男子疾耕不足于粮饷，女子纺绩不足于帷幕。百姓靡敝，孤寡老弱不能相养，道路死者相望，盖天下始畔<em class="r">秦</em>也。</p>
<p>及至<em class="r">高皇帝</em>定天下，略地于边，闻<em class="r">匈奴</em>聚于<em class="r">代谷</em>之外而欲击之。御史<em class="r">成</em>进谏曰：“不可。夫<em class="r">匈奴</em>之性，兽聚而鸟散，从之如搏影。今以陛下盛德攻<em class="r">匈奴</em>，臣窃危之。”<em class="r">高帝</em>不听，遂北至于<em class="r">代谷</em>，果有<em class="r">平城</em>之围。<em class="r">高皇帝</em>盖悔之甚，乃使<em class="r">刘敬</em>往结和亲之约，然后天下忘干戈之事。故兵法曰“兴师十万，日费千金”。夫<em class="r">秦</em>常积众暴兵数十万人，虽有覆军杀将系虏单于之功，亦适足以结怨深仇，不足以偿天下之费。夫上虚府库，下敝百姓，甘心于外国，非完事也。夫<em class="r">匈奴</em>难得而制，非一世也。行盗侵驱，所以为业也，天性固然。上及<em class="r">虞夏殷周</em>，固弗程督，禽兽畜之，不属为人。夫上不观<em class="r">虞夏殷周</em>之统，而下循近世之失，此臣之所大忧，百姓之所疾苦也。且夫兵久则变生，事苦则虑易。乃使边境之民獘靡愁苦而有离心，将吏相疑而外市，故<em class="r">尉佗</em>、<em class="r">章邯</em>得以成其私也。夫<em class="r">秦</em>政之所以不行者，权分乎二子，此得失之效也。故《周书》曰“安危在出令，存亡在所用”。愿陛下详察之，少加意而熟虑焉。是时<em class="r">赵</em>人<em class="r">徐乐</em>、<em class="r">齐</em>人<em class="r">严安</em>俱上书言世务，各一事。<em class="r">徐乐</em>曰：</p>
<p>臣闻天下之患在于土崩，不在于瓦解，古今一也。何谓土崩？<em class="r">秦</em>之末世是也。<em class="r">陈涉</em>无千乘之尊，尺土之地，身非王公大人名族之后，无乡曲之誉，非有<em class="r">孔</em>、<em class="r">墨</em>、<em class="r">曾子</em>之贤，<em class="r">陶朱</em>、<em class="r">猗顿</em>之富也，然起穷巷，奋棘矜，偏袒大呼而天下从风，此其故何也？由民困而主不恤，下怨而上不知，俗已乱而政不修，此三者<em class="r">陈涉</em>之所以为资也。是之谓土崩。故曰天下之患在于土崩。何谓瓦解？<em class="r">吴</em>、<em class="r">楚</em>、<em class="r">齐</em>、<em class="r">赵</em>之兵是也。七国谋为大逆，号皆称万乘之君，带甲数十万，威足以严其境内，财足以劝其士民，然不能西攘尺寸之地而身为禽于中原者，此其故何也？非权轻于匹夫而兵弱于<em class="r">陈涉</em>也，当是之时，先帝之德泽未衰而安土乐俗之民众，故诸侯无境外之助。此之谓瓦解，故曰天下之患不在瓦解。由是观之，天下诚有土崩之势，虽布衣穷处之士或首恶而危海内，<em class="r">陈涉</em>是也。况<em class="r">三晋</em>之君或存乎！天下虽未有大治也，诚能无土崩之势，虽有强国劲兵不得旋踵而身为禽矣，<em class="r">吴</em>、<em class="r">楚</em>、<em class="r">齐</em>、<em class="r">赵</em>是也。况群臣百姓能为乱乎哉！此二体者，安危之明要也，贤主所留意而深察也。</p>
<p>间者<em class="r">关东</em>五谷不登，年岁未复，民多穷困，重之以边境之事，推数循理而观之，则民且有不安其处者矣。不安故易动。易动者，土崩之势也。故贤主独观万化之原，明于安危之机，修之庙堂之上，而销未形之患。其要，期使天下无土崩之势而已矣。故虽有强国劲兵，陛下逐走兽，射蜚鸟，弘游燕之囿，淫纵恣之观，极驰骋之乐，自若也。金石丝竹之声不绝于耳，帷帐之私俳优侏儒之笑不乏于前，而天下无宿忧。名何必<em class="r">汤武</em>，俗何必<em class="r">成康</em>！虽然，臣窃以为陛下天然之圣，宽仁之资，而诚以天下为务，则<em class="r">汤武</em>之名不难侔，而<em class="r">成康</em>之俗可复兴也。此二体者立，然后处尊安之实，扬名广誉于当世，亲天下而服四夷，馀恩遗德为数世隆，南面负扆摄袂而揖王公，此陛下之所服也。臣闻图王不成，其敝足以安。安则陛下何求而不得，何为而不成，何征而不服乎哉！
严安上书曰：
臣闻<em class="r">周</em>有天下，其治三百馀岁，<em class="r">成康</em>其隆也，刑错四十馀年而不用。及其衰也，亦三百馀岁，故<em class="r">五伯</em>更起。<em class="r">五伯</em>者，常佐天子兴利除害，诛暴禁邪，匡正海内，以尊天子。<em class="r">五伯</em>既没，贤圣莫续，天子孤弱，号令不行。诸侯恣行，强陵弱，众暴寡，<em class="r">田常</em>篡<em class="r">齐</em>，六卿分<em class="r">晋</em>，并为战国，此民之始苦也。于是强国务攻，弱国备守，合从连横，驰车击毂，介胄生虮虱，民无所告诉。</p>
<p>及至<em class="r">秦王</em>，蚕食天下，并吞战国，称号曰皇帝，主海内之政，坏诸侯之城，销其兵，铸以为钟虡，示不复用。元元黎民得免于战国，逢明天子，人人自以为更生。向使<em class="r">秦</em>缓其刑罚，薄赋敛，省繇役，贵仁义，贱权利，上笃厚，下智巧，变风易俗，化于海内，则世世必安矣。<em class="r">秦</em>不行是风而循其故俗，为智巧权利者进，笃厚忠信者退；法严政峻，谄谀者众，日闻其美，意广心轶。欲肆威海外，乃使<em class="r">蒙恬</em>将兵以北攻<em class="r">胡</em>，辟地进境，戍于<em class="r">北河</em>，蜚刍挽粟以随其后。又使尉<em class="r">屠睢</em>将楼船之士南攻<em class="r">百越</em>，使<em class="r">监禄</em>凿渠运粮，深入<em class="r">越</em>，<em class="r">越</em>人遁逃。旷日持久，粮食绝乏，<em class="r">越</em>人击之，<em class="r">秦</em>兵大败。<em class="r">秦</em>乃使<em class="r">尉佗</em>将卒以戍<em class="r">越</em>。当是时，<em class="r">秦</em>祸北构于<em class="r">胡</em>，南挂于<em class="r">越</em>，宿兵无用之地，进而不得退。行十馀年，丁男被甲，丁女转输，苦不聊生，自经于道树，死者相望。及<em class="r">秦皇帝</em>崩，天下大叛。<em class="r">陈胜</em>、<em class="r">吴广</em>举<em class="r">陈</em>，<em class="r">武臣</em>、<em class="r">张耳</em>举<em class="r">赵</em>，<em class="r">项梁</em>举<em class="r">吴</em>，<em class="r">田儋</em>举<em class="r">齐</em>，<em class="r">景驹</em>举<em class="r">郢</em>，_周_<em class="r">市</em>举<em class="r">魏</em>，<em class="r">韩广</em>举<em class="r">燕</em>，穷山通谷豪士并起，不可胜载也。然皆非公侯之后，非长官之吏也。无尺寸之势，起闾巷，杖棘矜，应时而皆动，不谋而俱起，不约而同会，壤长地进，至于霸王，时教使然也。<em class="r">秦</em>贵为天子，富有天下，灭世绝祀者，穷兵之祸也。故<em class="r">周</em>失之弱，<em class="r">秦</em>失之强，不变之患也。</p>
<p>今欲招<em class="r">南夷</em>，朝<em class="r">夜郎</em>，降<em class="r">羌僰</em>，略&lt;imgalt=""class="kindle-cn-inline-character"src="Image00150.jpg"/&gt;<em class="r">州</em>建城邑，深入<em class="r">匈奴</em>，燔其_茏_<em class="r">城</em>，议者美之。此人臣之利也，非天下之长策也。今中国无狗吠之惊，而外累于远方之备，靡敝国家，非所以子民也。行无穷之欲，甘心快意，结怨于<em class="r">匈奴</em>，非所以安边也。祸结而不解，兵休而复起，近者愁苦，远者惊骇，非所以持久也。今天下锻甲砥剑，桥箭累弦，转输运粮，未见休时，此天下之所共忧也。夫兵久而变起，事烦而虑生。今外郡之地或几千里，列城数十，形束壤制，旁胁诸侯，非公室之利也。上观<em class="r">齐晋</em>之所以亡者，公室卑削，六卿大盛也；下观<em class="r">秦</em>之所以灭者，严法刻深，欲大无穷也。今郡守之权，非特六卿之重也；地几千里，非特闾巷之资也；甲兵器械，非特棘矜之用也；以遭万世之变，则不可称讳也。</p>
<p>书奏天子，天子召见三人，谓曰：“公等皆安在？何相见之晚也！”于是上乃拜<em class="r">主父偃</em>、<em class="r">徐乐</em>、<em class="r">严安</em>为郎中。<em class="r">偃</em>数见，上疏言事，诏拜<em class="r">偃</em>为谒者，迁为中大夫。一岁中四迁<em class="r">偃</em>。</p>
<p><em class="r">偃</em>说上曰：“古者诸侯不过百里，强弱之形易制。今诸侯或连城数十，地方千里，缓则骄奢易为淫乱，急则阻其强而合从以逆京师。今以法割削之，则逆节萌起，前日<em class="r">晁错</em>是也。今诸侯子弟或十数，而適嗣代立，馀虽骨肉，无尺寸地封，则仁孝之道不宣。愿陛下令诸侯得推恩分子弟，以地侯之。彼人人喜得所愿，上以德施，实分其国，不削而稍弱矣。”于是上从其计。又说上曰：“<em class="r">茂陵</em>初立，天下豪桀并兼之家，乱众之民，皆可徙<em class="r">茂陵</em>，内实京师，外销奸猾，此所谓不诛而害除。”上又从其计。</p>
<p>尊立<em class="r">卫皇后</em>，及发<em class="r">燕王定国</em>阴事，盖<em class="r">偃</em>有功焉。大臣皆畏其口，赂遗累千金。人或说<em class="r">偃</em>曰：“太横矣。”<em class="r">主父</em>曰：“臣结发游学四十馀年，身不得遂，亲不以为子，昆弟不收，宾客弃我，我厄日久矣。且丈夫生不五鼎食，死即五鼎烹耳。吾日暮途远，故倒行暴施之。”</p>
<p><em class="r">偃</em>盛言<em class="r">朔方</em>地肥饶，外阻<em class="r">河</em>，<em class="r">蒙恬</em>城之以逐<em class="r">匈奴</em>，内省转输戍漕，广中国，灭<em class="r">胡</em>之本也。上览其说，下公卿议，皆言不便。<em class="r">公孙弘</em>曰：“<em class="r">秦</em>时常发三十万众筑<em class="r">北河</em>，终不可就，已而弃之。”<em class="r">主父偃</em>盛言其便，上竟用<em class="r">主父</em>计，立<em class="r">朔方郡</em>。</p>
<p><em class="r">元朔</em>二年，<em class="r">主父</em>言<em class="r">齐王</em>内淫佚行僻，上拜<em class="r">主父</em>为<em class="r">齐</em>相。至<em class="r">齐</em>，遍召昆弟宾客，散五百金予之，数之曰：“始吾贫时，昆弟不我衣食，宾客不我内门；今吾相<em class="r">齐</em>，诸君迎我或千里。吾与诸君绝矣，毋复入<em class="r">偃</em>之门！”乃使人以王与姊奸事动王，王以为终不得脱罪，恐效<em class="r">燕王</em>论死，乃自杀。有司以闻。</p>
<p><em class="r">主父</em>始为布衣时，尝游<em class="r">燕</em>、<em class="r">赵</em>，及其贵，发<em class="r">燕</em>事。<em class="r">赵王</em>恐其为国患，欲上书言其阴事，为<em class="r">偃</em>居中，不敢发。及为<em class="r">齐</em>相，出关，即使人上书，告言_主_<em class="r">父偃</em>受诸侯金，以故诸侯子弟多以得封者。及<em class="r">齐王</em>自杀，上闻大怒，以为<em class="r">主父</em>劫其王令自杀，乃征下吏治。<em class="r">主父</em>服受诸侯金，实不劫王令自杀。上欲勿诛，是时<em class="r">公孙弘</em>为御史大夫，乃言曰：“<em class="r">齐王</em>自杀无后，国除为郡，入<em class="r">汉</em>，<em class="r">主父偃</em>本首恶，陛下不诛<em class="r">主父偃</em>，无以谢天下。”乃遂族<em class="r">主父偃</em>。</p>
<p><em class="r">主父</em>方贵幸时，宾客以千数，及其族死，无一人收者，唯独<em class="r">洨孔车</em>收葬之。天子后闻之，以为<em class="r">孔车</em>长者也。</p>
<p><em class="r">太史公</em>曰：<em class="r">公孙弘</em>行义虽修，然亦遇时。<em class="r">汉</em>兴八十馀年矣，上方乡文学，招俊乂，以广<em class="r">儒墨</em>，<em class="r">弘</em>为举首。<em class="r">主父偃</em>当路，诸公皆誉之，及名败身诛，士争言其恶。悲夫！</p>
<p>太皇太后诏大司徒大司空：“盖闻治国之道，富民为始；富民之要，在于节俭。《孝经》曰‘安上治民，莫善于礼’。‘礼，与奢也宁俭’。昔者<em class="r">管仲</em>相<em class="r">齐桓</em>，霸诸侯，有九合一匡之功，而<em class="r">仲尼</em>谓之不知礼，以其奢泰侈拟于君故也。<em class="r">夏禹</em>卑宫室，恶衣服，后圣不循。由此言之，治之盛也，德优矣，莫高于俭。俭化俗民，则尊卑之序得，而骨肉之恩亲，争讼之原息。斯乃家给人足，刑错之本也欤？可不务哉！夫三公者，百寮之率，万民之表也。未有树直表而得曲影者也。<em class="r">孔子</em>不云乎，‘子率而正，孰敢不正’。‘举善而教不能则劝’。维<em class="r">汉</em>兴以来，股肱宰臣身行俭约，轻财重义，较然著明，未有若故丞相<em class="r">平津侯公孙弘</em>者也。位在丞相而为布被，脱粟之饭，不过一肉。故人所善宾客皆分奉禄以给之，无有所馀。诚内自克约而外从制。<em class="r">汲黯</em>诘之，乃闻于朝，此可谓减于制度而可施行者也。德优则行，否则止，与内奢泰而外为诡服以钓虚誉者殊科。以病乞骸骨，<em class="r">孝武皇帝</em>即制曰‘赏有功，褒有德，善善恶恶，君宜知之。其省思虑，存精神，辅以医药’。赐告治病，牛酒杂帛。居数月，有瘳，视事。至<em class="r">元狩</em>二年，竟以善终于相位。夫知臣莫若君，此其效也。<em class="r">弘</em>子<em class="r">度</em>嗣爵，后为<em class="r">山阳</em>太守，坐法失侯。夫表德章义，所以率俗厉化，圣王之制，不易之道也。其赐<em class="r">弘</em>后子孙之次当为后者爵关内侯，食邑三百户，征诣公车，上名尚书，朕亲临拜焉。”</p>
<p><em class="r">班固</em>称曰：<em class="r">公孙弘</em>、<em class="r">卜式</em>、<em class="r">兒宽</em>皆以鸿渐之翼困于燕雀，远迹羊豕之间，非遇其时，焉能致此位乎？是时<em class="r">汉</em>兴六十馀载，海内乂安，府库充实，而四夷未宾，制度多阙，上方欲用文武，求之如弗及。始以蒲轮迎<em class="r">枚生</em>，见<em class="r">主父</em>而叹息。群臣慕向，异人并出。<em class="r">卜式</em>试于刍牧，<em class="r">弘羊</em>擢于贾竖，<em class="r">卫青</em>奋于奴仆，<em class="r">日</em>&lt;imgalt=""class="kindle-cn-inline-character"src="Image00151.jpg"/&gt;出于降虏，斯亦曩时版筑饭牛之朋矣。<em class="r">汉</em>之得人，于兹为盛。儒雅则<em class="r">公孙弘</em>、<em class="r">董仲舒</em>、<em class="r">兒宽</em>，笃行则<em class="r">石建</em>、_石<strong class="d2">庆<em class="r">，质直则</em>汲黯<em class="r">、</em>卜式<em class="r">，推贤则</em>韩安国<em class="r">、</em>郑当时<em class="r">，定令则</em>赵禹<em class="r">、</em>张汤<em class="r">，文章则</em>司马迁<em class="r">、</em>相如<em class="r">，滑稽则</em>东方朔<em class="r">、</em>枚皋<em class="r">，应对则</em>严助<em class="r">、</em>朱买臣<em class="r">，历数则</em>唐都<em class="r">、</em>落下闳<em class="r">，协律则</em>李延年<em class="r">，运筹则</em>桑弘羊<em class="r">，奉使则</em>张骞<em class="r">、</em>苏武<em class="r">，将帅则</em>卫青<em class="r">、</em>霍去病<em class="r">，受遗则</em>霍光<em class="r">、</em>金日<em class="r">&lt;imgalt=""class="kindle-cn-inline-character"src="Image00151.jpg"/&gt;。其馀不可胜纪。是以兴造功业，制度遗文，后世莫及。</em>孝宣<em class="r">承统，纂修洪业，亦讲论《六艺》，招选茂异，而</em>萧望之<em class="r">、</em>梁丘贺<em class="r">、</em>夏侯胜<em class="r">、</em>韦玄成<em class="r">、严彭祖、</em>尹更始<em class="r">以儒术进，</em>刘</strong>向<em class="r">、</em>王褒<em class="r">以文章显。将相则</em>张安世<em class="r">、</em>赵充国<em class="r">、</em>魏相<em class="r">、</em>邴吉<em class="r">、</em>于定国<em class="r">、</em>杜延_<em class="r">年</em>，治民则<em class="r">黄霸</em>、<em class="r">王成</em>、<em class="r">龚遂</em>、<em class="r">郑弘</em>、<em class="r">邵信臣</em>、<em class="r">韩延寿</em>、<em class="r">尹翁归</em>、<em class="r">赵广汉</em>之属，皆有功迹见述于后。累其名臣，亦其次也。</p>
		</div>
	</div>
</main>

</body>
</html>
