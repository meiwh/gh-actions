---
title:"史 记 卷 十 六秦楚之际月表第四"
book:"史记"
---
_太史公_读_秦楚_之际，曰：初作难，发于_陈涉_；虐戾灭_秦_，自_项氏_；拨乱诛暴，平定海内，卒践帝祚，成于_汉家_。五年之间，号令三嬗，自生民以来，未始有受命若斯之亟也。

昔_虞_、_夏_之兴，积善累功数十年，德洽百姓，摄行政事，考之于天，然后在位。_汤_、_武_之王，乃由_契_、_后稷_修仁行义十馀世，不期而会_孟津_八百诸侯，犹以为未可，其后乃放弑。_秦_起_襄公_，章于_文_、_缪_、_献_、_孝_之后，稍以蚕食六国，百有馀载，至_始皇_乃能并冠带之伦。以德若彼，用力如此，盖一统若斯之难也。

_秦_既称帝，患兵革不休，以有诸侯也，于是无尺土之封，堕坏名城，销锋镝，<imgalt="char"class="kindle-cn-inline-character"src="Image00026.jpg"/>豪桀，维万世之安。然王迹之兴，起于闾巷，合从讨伐，轶于_三代_，乡_秦_之禁，适足以资贤者为驱除难耳。故愤发其所为天下雄，安在无土不王。此乃传之所谓大圣乎？岂非天哉，岂非天哉！非大圣孰能当此受命而帝者乎？
