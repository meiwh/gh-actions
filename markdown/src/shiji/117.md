---
title:"史记卷一百一十七司马相如列传第五十七"
book:"史记"
---
_司马相如_者，_蜀郡成都_人也，字_长卿_。少时好读书，学击剑，故其亲名之曰_犬子_。_相如_既学，慕_蔺相如_之为人，更名_相如_。以赀为郎，事_孝景帝_，为武骑常侍，非其好也。会_景帝_不好辞赋，是时_梁孝王_来朝，从游说之士_齐_人_邹阳_、_淮阴枚乘_、_吴庄忌夫子_之徒，_相如_见而说之，因病免，客游_梁_。_梁孝王_令与诸生同舍，_相如_得与诸生游士居数岁，乃著《子虚之赋》。

会_梁孝王_卒，_相如_归，而家贫，无以自业。素与_临邛_令_王吉_相善，_吉_曰：“_长卿_久宦游不遂，而来过我。”于是_相如_往，舍都亭。_临邛_令缪为恭敬，日往朝_相如_。_相如_初尚见之，后称病，使从者谢_吉_，_吉_愈益谨肃。_临邛_中多富人，而_卓王孙_家僮八百人，_程郑_亦数百人，二人乃相谓曰：“令有贵客，为具召之。”并召令。令既至，_卓氏_客以百数。至日中，谒_司马长卿_，_长__卿_谢病不能往，_临邛_令不敢尝食，自往迎_相如_。_相如_不得已，强往，一坐尽倾。酒酣，_临邛_令前奏琴曰：“窃闻_长卿_好之，愿以自娱。”_相如_辞谢，为鼓一再行。是时_卓王孙_有女_文君_新寡，好音，故_相如_缪与令相重，而以琴心挑之。_相如_之_临邛_，从车骑，雍容闲雅甚都；及饮_卓氏_，弄琴，_文君_窃从户窥之，心悦而好之，恐不得当也。既罢，_相如_乃使人重赐_文君_侍者通殷勤。_文君_夜亡奔_相如_，_相如_乃与驰归_成都_。家居徒四壁立。_卓王孙_大怒曰：“女至不材，我不忍杀，不分一钱也。”人或谓_王孙_，_王孙_终不听。_文君_久之不乐，曰：“_长卿_第俱如_临邛_，从昆弟假贷犹足为生，何至自苦如此！”_相如_与俱之_临邛_，尽卖其车骑，买一酒舍酤酒，而令_文君_当炉。_相如_身自著犊鼻裈，与保庸杂作，涤器于市中。_卓王孙_闻而耻之，为杜门不出。昆弟诸公更谓_王孙_曰：“有一男两女，所不足者非财也。今_文君_已失身于_司马长卿_，_长卿_故倦游，虽贫，其人材足依也，且又令客，独奈何相辱如此！”_卓王__孙_不得已，分予_文君_僮百人，钱百万，及其嫁时衣被财物。_文君_乃与_相如_归_成都_，买田宅，为富人。

居久之，_蜀_人_杨得意_为狗监，侍上。上读《子虚赋》而善之，曰：“朕独不得与此人同时哉！”_得意_曰：“臣邑人_司马相如_自言为此赋。”上惊，乃召问_相如_。_相如_曰：“有是。然此乃诸侯之事，未足观也。请为天子游猎赋，赋成奏之。”上许，令尚书给笔札。_相如_以“子虚”，虚言也，为_楚_称；“乌有先生”者，乌有此事也，为_齐_难；“无是公”者，无是人也，明天子之义。故空藉此三人为辞，以推天子诸侯之苑囿。其卒章归之于节俭，因以风谏。奏之天子，天子大说。其辞曰：

_楚_使_子虚_使于_齐_，_齐王_悉发境内之士，备车骑之众，与使者出田。田罢，_子虚_过诧_乌有先生_，而_无是公_在焉。坐定，_乌有先生_问曰：“今日田乐乎？”_子虚_曰：“乐。”“获多乎？”曰：“少。”“然则何乐？”曰：“仆乐_齐王_之欲夸仆以车骑之众，而仆对以_云梦_之事也。”曰：“可得闻乎？”

_子虚_曰：“可。王驾车千乘，选徒万骑，田于海滨。列卒满泽，罘罔弥山，揜兔辚鹿，射麋脚麟。鹜于盐浦，割鲜染轮。射中获多，矜而自功。顾谓仆曰：‘_楚_亦有平原广泽游猎之地饶乐若此者乎？_楚王_之猎何与寡人？’仆下车对曰：‘臣，_楚国_之鄙人也，幸得宿卫十有馀年，时从出游，游于后园，览于有无，然犹未能遍睹也，又恶足以言其外泽者乎！’_齐王_曰：‘虽然，略以子之所闻见而言之。’

“仆对曰：‘唯唯。臣闻_楚_有七泽，尝见其一，未睹其馀也。臣之所见，盖特其小小者耳，名曰_云梦_。_云梦_者，方九百里，其中有山焉。其山则盘纡岪郁，隆崇嵂崒；岑岩参差，日月蔽亏；交错纠纷，上干青云；罢池陂陁，下属江河。其土则丹青赭垩，雌黄白坿，锡碧金银，众色炫耀，照烂龙鳞。其石则赤玉玫瑰，琳瑉琨珸，瑊玏玄厉，瑌石武夫。其东则有蕙圃衡兰，芷若射干，穹穷昌蒲，江离麋芜，诸蔗猼且。其南则有平原广泽，登降陁靡，案衍坛曼，缘以大江，限以巫山。其高燥则生葴䔮苞荔，薛莎青<imgalt=""class="kindle-cn-inline-character"src="Image00160.jpg"/>。其卑湿则生藏莨蒹葭，东蔷雕胡，莲藕菰芦，庵<imgalt=""class="kindle-cn-inline-character"src="Image00161.jpg"/>轩芋，众物居之，不可胜图。其西则有涌泉清池，激水推移；外发芙蓉蔆华，内隐钜石白沙。其中则有神龟蛟鼍，瑇瑁鳖鼋。其北则有阴林巨树，楩楠豫章，桂椒木兰，蘖离朱杨，楂梸梬栗，橘柚芬芳。其上则有赤猿蠷蝚，鹓<imgalt=""class="kindle-cn-inline-character"src="Image00162.jpg"/>孔鸾，腾远射干。其下则有白虎玄豹，蟃蜒䝙豻，兕象野犀，穷奇獌狿。

“‘于是乃使_专诸_之伦，手格此兽。_楚王_乃驾驯驳之驷，乘雕玉之舆，靡鱼须之桡旃，曳明月之珠旗，建_干将_之雄戟，左乌嗥之雕弓，右_夏_服之劲箭：_阳子_骖乘，_纤阿_为御；案节未舒，即陵狡兽，辚邛邛，蹴距虚，轶野马而<imgalt=""class="kindle-cn-inline-character"src="Image00163.jpg"/><imgalt=""class="kindle-cn-inline-character"src="Image00164.jpg"/>，乘遗风而射游骐；鯈眒凄浰，雷动熛至，星流霆击，弓不虚发，中必决眦，洞胸达腋，绝乎心系，获若雨兽，掩草蔽地。于是_楚王_乃弭节裴回，翱翔容与，览乎阴林，观壮士之暴怒，与猛兽之恐惧，徼<imgalt=""class="kindle-cn-inline-character"src="Image00165.jpg"/>受诎，殚睹众物之变态。

“‘于是_郑_女曼姬，被阿锡，揄纻缟，杂纤罗，垂雾縠；襞积褰绉，纡徐委曲，郁桡谿谷；衯衯裶裶，扬袘恤削，蜚纤垂髾；扶与猗靡，噏呷萃蔡，下摩兰蕙，上拂羽盖，错翡翠之威蕤，缪绕玉绥；缥乎忽忽，若神仙之仿佛。

“‘于是乃相与獠于蕙圃，媻珊勃窣上金堤，揜翡翠，射<imgalt=""class="kindle-cn-inline-character"src="Image00166.jpg"/>，微矰出，纤缴施，弋白鹄，连驾鹅，双鸧下，玄鹤加。怠而后发，游于清池；浮文鹢，扬桂枻，张翠帷，建羽盖，罔瑇瑁，钓紫贝；<imgalt=""class="kindle-cn-inline-character"src="Image00167.jpg"/>金鼓，吹鸣籁，榜人歌，声流喝，水虫骇，波鸿沸，涌泉起，奔扬会，礌石相击，硠硠礚礚，若雷霆之声，闻乎数百里之外。

“‘将息獠者，击灵鼓，起烽燧，车案行，骑就队，<imgalt=""class="kindle-cn-inline-character"src="Image00168.jpg"/>乎淫淫，班乎裔裔。于是_楚王_乃登_阳云之台_，泊乎无为，澹乎自持，勺药之和具而后御之。不若大王终日驰骋而不下舆，脟割轮淬，自以为娱。臣窃观之，_齐_殆不如。’于是王默然无以应仆也。”

_乌有先生_曰：“是何言之过也！足下不远千里，来况_齐国_，王悉发境内之士，而备车骑之众，以出田，乃欲戮力致获，以娱左右也，何名为夸哉！问_楚_地之有无者，愿闻大国之风烈，先生之馀论也。今足下不称_楚王_之德厚，而盛推_云梦_以为高，奢言淫乐而显侈靡，窃为足下不取也。必若所言，固非_楚国_之美也。有而言之，是章君之恶；无而言之，是害足下之信。章君之恶而伤私义，二者无一可，而先生行之，必且轻于_齐_而累于_楚_矣。且_齐_东陼巨海，南有_琅邪_，观乎_成山_，射乎_之罘_，浮勃澥，游_孟诸_，邪与_肃慎_为邻，右以_汤谷_为界，秋田乎_青丘_，傍偟乎海外，吞若_云梦_者八九，其于胸中曾不蒂芥。若乃俶傥瑰伟，异方殊类，珍怪鸟兽，万端鳞萃，充仞其中者，不可胜记，_禹_不能名，_契_不能计。然在诸侯之位，不敢言游戏之乐，苑囿之大；先生又见客，是以王辞而不复，何为无用应哉！”

_无是公_听然而笑曰：“_楚_则失矣，_齐_亦未为得也。夫使诸侯纳贡者，非为财币，所以述职也；封疆画界者，非为守御，所以禁淫也。今_齐_列为东藩，而外私_肃慎_，捐国逾限，越海而田，其于义故未可也。且二君之论，不务明君臣之义而正诸侯之礼，徒事争游猎之乐，苑囿之大，欲以奢侈相胜，荒淫相越，此不可以扬名发誉，而适足以贬君自损也。且夫_齐楚_之事又焉足道邪！君未睹夫巨丽也，独不闻天子之_上__林_乎？

“左_苍梧_，右_西极_，_丹水_更其南，_紫渊_径其北；终始_霸浐_，出入_泾__渭_；_酆鄗潦潏_，纡馀委蛇，经营乎其内。荡荡兮八川分流，相背而异态。东西南北，驰骛往来，出乎_椒丘_之阙，行乎_洲淤_之浦，径乎_桂林_之中，过乎泱莽之野。汨乎浑流，顺阿而下，赴隘陝之口。触穹石，激堆埼，沸乎暴怒，汹涌滂<imgalt=""class="kindle-cn-inline-character"src="Image00169.jpg"/>，<imgalt=""class="kindle-cn-inline-character"src="Image00170.jpg"/>浡滵汩，湢测泌<imgalt=""class="kindle-cn-inline-character"src="Image00171.jpg"/>，横流逆折，转腾潎洌，澎濞沆瀣，穹隆云挠，蜿蟺胶戾，逾波趋浥，莅莅下濑，批<imgalt=""class="kindle-cn-inline-character"src="Image00172.jpg"/>冲壅，奔扬滞沛，临坻注壑，瀺灂<imgalt=""class="kindle-cn-inline-character"src="Image00173.jpg"/>坠，湛湛隐隐，砰磅訇礚，潏潏淈淈，湁潗鼎沸，驰波跳沫，汩㴔漂疾，悠远长怀，寂漻无声，肆乎永归。然后灏溔潢漾，安翔徐徊，翯乎滈滈，东注_大湖_，衍溢陂池。于是乎蛟龙赤螭，<imgalt=""class="kindle-cn-inline-character"src="Image00174.jpg"/>螹离，<imgalt=""class="kindle-cn-inline-character"src="Image00175.jpg"/>鳙<imgalt=""class="kindle-cn-inline-character"src="Image00176.jpg"/>，禺禺<imgalt=""class="kindle-cn-inline-character"src="Image00177.jpg"/>，揵鳍擢尾，振鳞奋翼，潜处于深岩；鱼鳖欢声，万物众夥，明月珠子，玓<imgalt=""class="kindle-cn-inline-character"src="Image00178.jpg"/>_江_靡，_蜀_石黄碝，水玉磊砢，磷磷烂烂，采色澔旰，丛积乎其中。鸿鹄鹔鸨，<imgalt=""class="kindle-cn-inline-character"src="Image00179.jpg"/>鹅<imgalt=""class="kindle-cn-inline-character"src="Image00180.jpg"/>，<imgalt=""class="kindle-cn-inline-character"src="Image00181.jpg"/>目，烦鹜<imgalt=""class="kindle-cn-inline-character"src="Image00182.jpg"/><imgalt=""class="kindle-cn-inline-character"src="Image00183.jpg"/>，<imgalt=""class="kindle-cn-inline-character"src="Image00184.jpg"/>鸬，群浮乎其上。汎淫泛滥，随风澹淡，与波摇荡，掩薄草渚，唼喋菁藻，咀嚼蔆藕。

于是乎崇山<imgalt=""class="kindle-cn-inline-character"src="Image00185.jpg"/>，崔巍嵯峨，深林钜木，崭岩<imgalt=""class="kindle-cn-inline-character"src="Image00186.jpg"/>嵯，_九嵏_、_嶻嶭_、_南__山_峨峨，岩陁<imgalt=""class="kindle-cn-inline-character"src="Image00187.jpg"/>锜，嶊崣崛崎，振谿通谷，蹇产沟渎，谽呀豁<imgalt=""class="kindle-cn-inline-character"src="Image00188.jpg"/>，阜陵别岛，崴磈嵔瘣，丘虚崛<imgalt=""class="kindle-cn-inline-character"src="Image00189.jpg"/>，隐辚郁<imgalt=""class="kindle-cn-inline-character"src="Image00190.jpg"/>，登降施靡，陂池貏豸，沇溶淫鬻，散涣夷陆，亭皋千里，靡不被筑。掩以绿蕙，被以江离，糅以蘪芜，杂以流夷。専结缕，<imgalt=""class="kindle-cn-inline-character"src="Image00191.jpg"/>戾莎，揭车衡兰，稿本射干，茈姜蘘荷，<imgalt=""class="kindle-cn-inline-character"src="Image00192.jpg"/>橙若荪，鲜枝黄砾，蒋芧青<imgalt=""class="kindle-cn-inline-character"src="Image00193.jpg"/>，布濩闳泽，延曼太原，丽靡广衍，应风披靡，吐芳扬烈，郁郁斐斐，众香发越，肸蚃布写，䁆<imgalt=""class="kindle-cn-inline-character"src="Image00194.jpg"/>芯勃。

“于是乎周览泛观，瞋盼轧沕，芒芒恍忽，视之无端，察之无崖。日出东沼，入于西陂。其南则隆冬生长，踊水躣波；兽则<imgalt=""class="kindle-cn-inline-character"src="Image00195.jpg"/>旄獏犛，沈牛麈麋，赤首圜题，穷奇象犀。其北则盛夏含冻裂地，涉冰揭河；兽则麒麟角<imgalt=""class="kindle-cn-inline-character"src="Image00196.jpg"/>，<imgalt=""class="kindle-cn-inline-character"src="Image00164.jpg"/>橐驼，蛩蛩<imgalt=""class="kindle-cn-inline-character"src="Image00197.jpg"/><imgalt=""class="kindle-cn-inline-character"src="Image00198.jpg"/>，<imgalt=""class="kindle-cn-inline-character"src="Image00199.jpg"/>驴骡。

“于是乎离宫别馆，弥山跨谷，高廊四注，重坐曲阁，华榱璧珰，辇道<imgalt=""class="kindle-cn-inline-character"src="Image00200.jpg"/>属，步<imgalt=""class="kindle-cn-inline-character"src="Image00201.jpg"/>周流，长途中宿。夷_嵏_筑堂，累台增成，岩穾洞房，俯杳眇而无见，仰攀橑而扪天，奔星更于闺闼，宛虹拖于楣轩。青虬蚴蟉于东箱，象舆婉蝉于西清，_灵圉_燕于闲观，_偓佺_之伦暴于南荣，醴泉涌于清室，通川过乎中庭。槃石裖崖，嵚岩倚倾，嵯峨磼礏，刻削峥嵘，玫瑰碧琳，珊瑚丛生，瑉玉旁唐，瑸斒文鳞，赤瑕驳荦，杂臿其间，垂绥琬琰，_和氏_出焉。

“于是乎卢橘夏孰，黄甘橙楱，枇杷橪柿，楟柰厚朴，梬枣杨梅，樱桃蒲陶，隐夫郁棣，榙<imgalt=""class="kindle-cn-inline-character"src="Image00202.jpg"/>荔枝，罗乎后宫，列乎北园。<imgalt=""class="kindle-cn-inline-character"src="Image00203.jpg"/>丘陵，下平原，扬翠叶，杌紫茎，发红华，秀朱荣，煌煌扈扈，照曜钜野。沙棠栎槠，华泛檘栌，留落胥馀，仁频并闾，欃檀木兰，豫章女贞，长千仞，大连抱，夸条直畅，实叶葰茂，攒立丛倚，连卷累佹，崔错癹骫，阬衡<imgalt=""class="kindle-cn-inline-character"src="Image00204.jpg"/>砢，垂条扶於，落英幡<imgalt=""class="kindle-cn-inline-character"src="Image00200.jpg"/>，纷容萧<imgalt=""class="kindle-cn-inline-character"src="Image00205.jpg"/>，旖旎从风，浏莅芔吸，盖象金石之声，管籥之音。柴池茈虒，旋环后宫，杂遝累辑，被山缘谷，循阪下隰，视之无端，究之无穷。

“于是玄猿素雌，蜼玃飞<imgalt=""class="kindle-cn-inline-character"src="Image00206.jpg"/>，蛭蜩蠷蝚，<imgalt=""class="kindle-cn-inline-character"src="Image00207.jpg"/>胡縠蛫，栖息乎其间；长啸哀鸣，翩幡互经，夭<imgalt=""class="kindle-cn-inline-character"src="Image00208.jpg"/>枝格，偃蹇杪颠。于是乎隃绝梁，腾殊榛，捷垂条，踔稀间，牢落陆离，烂曼远迁。

“若此辈者，数千百处。嬉游往来，宫宿馆舍，庖厨不徙，后宫不移，百官备具。

“于是乎背秋涉冬，天子校猎。乘镂象，六玉虬，拖霓旌，靡云旗，前皮轩，后道游；_孙叔_奉辔，_卫公_骖乘，扈从横行，出乎四校之中。鼓严簿，纵獠者，_江河_为阹，_泰山_为橹，车骑雷起，隐天动地，先后陆离，离散别追，淫淫裔裔，缘陵流泽，云布雨施。

“生貔豹，搏豺狼，手熊罴，足野羊，蒙鹖苏，绔白虎，被豳文，跨野马。陵三嵏之危，下碛历之坻；<imgalt=""class="kindle-cn-inline-character"src="Image00209.jpg"/>陖赴险，越壑厉水。推蜚廉，弄解豸，格瑕蛤，铤猛氏，罥<imgalt=""class="kindle-cn-inline-character"src="Image00210.jpg"/>，射封豕。箭不苟害，解脰陷脑；弓不虚发，应声而倒。于是乎乘舆弥节裴回，翱翔往来，睨部曲之进退，览将率之变态。然后浸潭促节，鯈夐远去，流离轻禽，蹴履狡兽，<imgalt=""class="kindle-cn-inline-character"src="Image00211.jpg"/>白鹿，捷狡兔，轶赤电，遗光耀，追怪物，出宇宙，弯繁弱，满白羽，射游枭，栎蜚虡，择肉后发，先中命处，弦矢分，艺殪仆。

“然后扬节而上浮，陵惊风，历骇飙，乘虚无，与神俱，辚玄鹤，乱昆鸡，遒孔鸾，促<imgalt=""class="kindle-cn-inline-character"src="Image00212.jpg"/>，拂鹥鸟，捎凤皇，捷鸳雏，俺焦明。

“道尽涂殚，回车而还。招摇乎襄羊，降集乎北纮，率乎直指，暗乎反乡。蹶石关，历封峦，过<imgalt=""class="kindle-cn-inline-character"src="Image00213.jpg"/>_鹊_，望_露寒_，下_棠梨_，息_宜春_，西驰_宣__曲_，濯鹢_牛首_，登_龙台_，掩_细柳_，观士大夫之勤略，钧獠者之所得获。徒车之所辚轹，乘骑之所蹂若，人民之所蹈躤，与其穷极倦<imgalt=""class="kindle-cn-inline-character"src="Image00214.jpg"/>，惊惮慑伏，不被创刃而死者，佗佗籍籍，填阬满谷，掩平弥泽。

“于是乎游戏懈怠，置酒乎昊天之台，张乐乎<imgalt=""class="kindle-cn-inline-character"src="Image00215.jpg"/>之宇；撞千石之钟，立万石之钜；建翠华之旗，树灵鼍之鼓。奏_陶唐氏_之舞，听_葛天氏_之歌，千人唱，万人和，山陵为之震动，川谷为之荡波。巴俞_宋蔡_，_淮__南_于遮，_文成颠_歌，族举递奏，金鼓迭起，铿<imgalt=""class="kindle-cn-inline-character"src="Image00216.jpg"/>铛<imgalt=""class="kindle-cn-inline-character"src="Image00217.jpg"/>，洞心骇耳。_荆吴__郑卫_之声，《韶濩武象》之乐，阴淫案衍之音，_鄢郢_缤纷，《激楚》结风，俳优侏儒，_狄鞮_之倡，所以娱耳目而乐心意者，丽靡烂漫于前，靡曼美色于后。

“若夫_青琴宓妃_之徒，绝殊离俗，姣冶娴都，靓庄刻饬，便嬛绰约，柔桡嬛嬛，娬媚姌袅；抴独茧之褕袘，眇阎易以戌削，媥姺徶<imgalt=""class="kindle-cn-inline-character"src="Image00218.jpg"/>，与世殊服；芬香沤郁，酷烈淑郁；皓齿粲烂，宜笑旳<imgalt=""class="kindle-cn-inline-character"src="Image00219.jpg"/>；长眉连娟，微睇绵藐；色授魂与，心愉于侧。

“于是酒中乐酣，天子芒然而思，似若有亡。曰：‘嗟乎，此泰奢侈！朕以览听馀闲，无事弃日，顺天道以杀伐，时休息于此，恐后世靡丽，遂往而不反，非所以为继嗣创业垂统也。’于是乃解酒罢猎，而命有司曰：‘地可以垦辟，悉为农郊，以赡萌隶；<imgalt=""class="kindle-cn-inline-character"src="Image00220.jpg"/>墙填堑，使山泽之民得至焉。实陂池而勿禁，虚宫观而勿仞。发仓廪以振贫穷，补不足，恤鳏寡，存孤独。出德号，省刑罚，改制度，易服色，更正朔，与天下为始。'

“于是历吉日以齐戒，袭朝衣，乘法驾，建华旗，鸣玉鸾，游乎《六艺》之囿，骛乎仁义之涂，览观《春秋》之林，射《貍首》，兼《驺虞》，弋玄鹤，建干戚，载云罕，揜群《雅》，悲《伐檀》，乐乐胥，修容乎《礼》园，翱翔乎《书》圃，述《易》道，放怪兽，登明堂，坐清庙，恣群臣，奏得失，四海之内，靡不受获。于斯之时，天下大说，向风而听，随流而化，喟然兴道而迁义，刑错而不用，德隆乎_三皇_，功羡于_五帝_。若此，故猎乃可喜也。

“若夫终日暴露驰骋，劳神苦形，罢车马之用，抏士卒之精，费府库之财，而无德厚之恩，务在独乐，不顾众庶，忘国家之政，而贪雉兔之获，则仁者不由也。从此观之，_齐楚_之事，岂不哀哉！地方不过千里，而囿居九百，是草木不得垦辟，而民无所食也。夫以诸侯之细，而乐万乘之所侈，仆恐百姓之被其尤也。”

于是二子愀然改容，超若自失，逡巡避席曰：“鄙人固陋，不知忌讳，乃今日见教，谨闻命矣。”

赋奏，天子以为郎。_无是公_言天子_上林_广大，山谷水泉万物，及_子虚_言_楚云梦_所有甚众，侈靡过其实，且非义理所尚，故删取其要，归正道而论之。

_相如_为郎数岁，会_唐蒙_使略通_夜郎_西_僰_中，发_巴蜀_吏卒千人，郡又多为发转漕万馀人，用兴法诛其渠帅，_巴蜀_民大惊恐。上闻之，乃使_相如_责_唐蒙_，因喻告_巴蜀_民以非上意。檄曰：

告_巴蜀_太守：蛮夷自擅不讨之日久矣，时侵犯边境，劳士大夫。陛下即位，存抚天下，辑安中国。然后兴师出兵，北征_匈奴_，单于怖骇，交臂受事，诎膝请和。_康居西域_，重译请朝，稽首来享。移师东指，_闽越_相诛。右吊_番禺_，太子入朝。_南夷_之君，_西僰_之长，常效贡职，不敢怠堕，延颈举踵，喁喁然皆争归义，欲为臣妾，道里辽远，山川阻深，不能自致。夫不顺者已诛，而为善者未赏，故遣中郎将往宾之，发_巴蜀_士民各五百人，以奉币帛，卫使者不然，靡有兵革之事，战斗之患。今闻其乃发军兴制，惊惧子弟，忧患长老，郡又擅为转粟运输，皆非陛下之意也。当行者或亡逃自贼杀，亦非人臣之节也。

夫边郡之士，闻烽举燧燔，皆摄弓而驰，荷兵而走，流汗相属，唯恐居后，触白刃，冒流矢，义不反顾，计不旋踵，人怀怒心，如报私仇。彼岂乐死恶生，非编列之民，而与_巴蜀_异主哉？计深虑远，急国家之难，而乐尽人臣之道也。故有剖符之封，析珪而爵，位为通侯，居列东第，终则遗显号于后世，传土地于子孙，行事甚忠敬，居位甚安佚，名声施于无穷，功烈著而不灭。是以贤人君子，肝脑涂中原，膏液润野草而不辞也。今奉币役至_南夷_，即自贼杀，或亡逃抵诛，身死无名，谥为至愚，耻及父母，为天下笑。人之度量相越，岂不远哉！然此非独行者之罪也，父兄之教不先，子弟之率不谨也；寡廉鲜耻，而俗不长厚也。其被刑戮，不亦宜乎！

陛下患使者有司之若彼，悼不肖愚民之如此，故遣信使晓喻百姓以发卒之事，因数之以不忠死亡之罪，让三老孝弟以不教诲之过。方今田时，重烦百姓，已亲见近县，恐远所谿谷山泽之民不遍闻，檄到，亟下县道，使咸知陛下之意，唯毋忽也。

_相如_还报。_唐蒙_已略通_夜郎_，因通_西南夷道_，发_巴_、_蜀_、_广汉_卒，作者数万人。治道二岁，道不成，士卒多物故，费以巨万计。_蜀_民及_汉_用事者多言其不便。是时_邛筰_之君长闻_南夷_与_汉_通，得赏赐多，多欲愿为内臣妾，请吏，比_南夷_。天子问_相如_，_相如_曰：“_邛_、_筰_、_冉_、<imgalt=""class="kindle-cn-inline-character"src="Image00157.jpg"/>者近_蜀_，道亦易通，_秦_时尝通为郡县，至_汉_兴而罢。今诚复通，为置郡县，愈于_南夷_。”天子以为然，乃拜_相如_为中郎将，建节往使。副使_王然于_、_壶充国_、_吕越人_驰四乘之传，因_巴蜀_吏币物以赂_西夷_。至_蜀_，_蜀_太守以下郊迎，县令负弩矢先驱，_蜀_人以为宠。于是_卓王孙_、_临邛_诸公皆因门下献牛酒以交欢。_卓王孙_喟然而叹，自以得使女尚_司马长卿_晚，而厚分与其女财，与男等同。_司马长卿_便略定_西夷_，_邛_，_筰_、_冉_、<imgalt=""class="kindle-cn-inline-character"src="Image00157.jpg"/>、_斯榆_之君皆请为内臣。除边关，关益斥，西至_沫_、_若水_，南至_牂柯_为徼，通_零关_道，桥_孙水_以通_邛都_。还报天子，天子大说。

_相如_使时，_蜀_长老多言通_西南夷_不为用，唯大臣亦以为然。_相如_欲谏，业已建之，不敢，乃著书，籍以_蜀_父老为辞，而己诘难之，以风天子，且因宣其使指，令百姓知天子之意。其辞曰：

_汉_兴七十有八载，德茂存乎六世，威武纷纭，湛恩汪<imgalt=""class="kindle-cn-inline-character"src="Image00221.jpg"/>，群生澍濡，洋溢乎方外。于是乃命使西征，随流而攘，风之所被，罔不披靡。因朝_冉_从<imgalt=""class="kindle-cn-inline-character"src="Image00157.jpg"/>，定_筰_存_邛_，略_斯榆_，举_苞满_，结轶还辕，东乡将报，至于_蜀_都。

耆老大夫荐绅先生之徒二十有七人，俨然造焉。辞毕，因进曰：“盖闻天子之于夷狄也，其义羁縻勿绝而已。今罢三郡之士，通_夜郎_之涂，三年于兹，而功不竟，士卒劳倦，万民不赡，今又接以_西夷_，百姓力屈，恐不能卒业，此亦使者之累也，窃为左右患之。且夫_邛_、_筰_、_西__僰_之与中国并也，历年兹多，不可记已。仁者不以德来，强者不以力并，意者其殆不可乎！今割齐民以附夷狄，弊所恃以事无用，鄙人固陋，不识所谓。”

使者曰：“乌谓此邪？必若所云，则是_蜀_不变服而_巴_不化俗也。余尚恶闻若说？然斯事体大，固非观者之所觏也。余之行急，其详不可得闻已，请为大夫粗陈其略。

“盖世必有非常之人，然后有非常之事；有非常之事，然后有非常之功。非常者，固常人之所异也。故曰非常之原，黎民惧焉；及臻厥成，天下晏如也。

“昔者鸿水浡出，泛滥衍溢，民人登降移徙，陭<imgalt=""class="kindle-cn-inline-character"src="Image00222.jpg"/>而不安。_夏后氏_戚之，乃堙鸿水，决江疏河，漉沈赡菑，东归之于海，而天下永宁。当斯之勤，岂唯民哉。心烦于虑而身亲其劳，躬胝无胈，肤不生毛。故休烈显乎无穷，声称浃乎于兹。

“且夫贤君之践位也。岂特委琐握龊，拘文牵俗，循诵习传，当世取说云尔哉！必将崇论闳议，创业垂统，为万世规。故驰骛乎兼容并包，而勤思乎参天贰地。且《诗》不云乎：‘普天之下，莫非王土；率土之滨，莫非王臣。’是以六合之内，八方之外，浸浔衍溢，怀生之物有不浸润于泽者，贤君耻之。今封疆之内，冠带之伦，咸获嘉祉，靡有阙遗矣。而夷狄殊俗之国，辽绝异党之地，舟舆不通，人迹罕至，政教未加，流风犹微。内之则犯义侵礼于边境，外之则邪行横作，放弑其上。君臣易位，尊卑失序，父兄不辜，幼孤为奴，系累号泣，内向而怨，曰‘盖闻中国有至仁焉，德洋而恩普，物靡不得其所，今独曷为遗己’。举踵思慕，若枯旱之望雨。盭夫为之垂涕，况乎上圣，又恶能已？故北出师以讨强_胡_，南驰使以诮劲_越_。四面风德，二方之君鳞集仰流，愿得受号者以亿计。故乃关_沬_、_若_，徼_牂柯_，镂_零山_，梁_孙原_。创道德之涂，垂仁义之统。将博恩广施，远抚长驾，使疏逖不闭，阻深暗昧得耀乎光明，以偃甲兵于此，而息诛伐于彼。遐迩一体，中外提福，不亦康乎？夫拯民于沈溺，奉至尊之休德，反衰世之陵迟，继_周氏_之绝业，斯乃天子之急务也。百姓虽劳，又恶可以已哉？

“且夫王事固未有不始于忧勤，而终于佚乐者也。然则受命之符，合在于此矣。方将增_泰山_之封，加_梁父_之事，鸣和鸾，扬乐颂，上咸五，下登三。观者未睹指，听者未闻音，犹鹪明已翔乎寥廓，而罗者犹视乎薮泽。悲夫！”

于是诸大夫芒然丧其所怀来而失厥所以进，喟然并称曰：“允哉_汉_德，此鄙人之所愿闻也。百姓虽怠，请以身先之。”敞罔靡徙，因迁延而辞避。
其后人有上书言_相如_使时受金，失官。居岁馀，复召为郎。
_相如_口吃而善著书。常有消渴疾。与_卓氏_婚，饶于财。其进仕宦，未尝肯与公卿国家之事，称病闲居，不慕官爵。常从上至_长杨_猎，是时天子方好自击熊彘，驰逐野兽，_相如_上疏谏之。其辞曰：

臣闻物有同类而殊能者，故力称_乌获_，捷言_庆忌_，勇期_贲_、_育_。臣之愚，窃以为人诚有之，兽亦宜然。今陛下好陵阻险，射猛兽，卒然遇轶材之兽，骇不存之地，犯属车之清尘，舆不及还辕，人不暇施巧，虽有_乌获_、_逢蒙_之伎，力不得用，枯木朽株尽为害矣。是_胡越_起于毂下，而_羌夷_接轸也，岂不殆哉！虽万全无患，然本非天子之所宜近也。

且夫清道而后行，中路而后驰，犹时有衔橛之变，而况涉乎蓬蒿，驰乎丘坟，前有利兽之乐而内无存变之意，其为祸也不亦难矣！夫轻万乘之重不以为安而乐，出于万有一危之涂以为娱，臣窃为陛下不取也。

盖明者远见于未萌而智者避危于无形，祸固多藏于隐微而发于人之所忽者也。故鄙谚曰“家累千金，坐不垂堂”。此言虽小，可以喻大。臣愿陛下之留意幸察。
上善之。还过_宜春宫_，_相如_奏赋以哀_二世_行失也。其辞曰：
登陂阤之长阪兮，坌入曾宫之嵯峨。临_曲江_之<imgalt=""class="kindle-cn-inline-character"src="Image00223.jpg"/>州兮，望南山之参差。岩岩深山之谾谾兮，通谷豁兮谽谺。汨淢噏习以永逝兮，注平皋之广衍。观众树之塕<imgalt=""class="kindle-cn-inline-character"src="Image00224.jpg"/>兮，览竹林之榛榛。东驰土山兮，北揭石濑。弥节容与兮，历吊_二世_。持身不谨兮，亡国失埶。信谗不寤兮，宗庙灭绝。呜呼哀哉！操行之不得兮，坟墓芜秽而不修兮，魂无归而不食。夐邈绝而不齐兮，弥久远而愈佅。精罔阆而飞扬兮，拾九天而永逝。呜呼哀哉！

_相如_拜为_孝文园_令。天子既美_子虚_之事，_相如_见上好仙道，因曰：“_上__林_之事未足美也，尚有靡者。臣尝为《大人赋》，未就，请具而奏之。”_相如_以为列仙之传居山泽间，形容甚臞，此非帝王之仙意也，乃遂就《大人赋》。其辞曰：

世有大人兮，在于_中州_。宅弥万里兮，曾不足以少留。悲世俗之迫隘兮，朅轻举而远游。垂绛幡之素蜺兮，载云气而上浮。建_格泽_之长竿兮，总光耀之采旄。垂_旬始_以为幓兮，抴彗星而为髾。掉指桥以偃蹇兮，又旖旎以招摇。揽_欃枪_以为旌兮，靡屈虹而为绸。红杳渺以眩湣兮，猋风涌而云浮。驾应龙象舆之蠖略逶丽兮，骖赤螭青虬之<imgalt=""class="kindle-cn-inline-character"src="Image00225.jpg"/>蟉蜿蜒。低卬夭<imgalt=""class="kindle-cn-inline-character"src="Image00226.jpg"/>据以骄骜兮，诎折隆穷蠼以连卷。沛艾赳螑仡以佁儗兮，放散畔岸骧以孱颜。跮踱<imgalt=""class="kindle-cn-inline-character"src="Image00227.jpg"/>辖容以委丽兮，绸缪偃蹇怵㚟以梁倚。纠蓼叫奡蹋以艐路兮，蔑蒙踊跃腾而狂趡。莅飒卉翕嫖至电过兮，焕然雾除，霍然云消。

邪绝少阳而登太阴兮，与真人乎相求。互折窈窕以右转兮，横厉_飞泉_以正东。悉征灵圉而选之兮，部乘众神于_瑶光_。使_五帝_先导兮，反_太一_而后_陵阳_。左_玄冥_而右_含雷_兮，前_陆离_而后_潏湟_。厮_征伯侨_而役_羡门_兮，属_岐伯_使尚方。_祝融_惊而跸御兮，清雰气而后行。屯余车其万乘兮，<imgalt=""class="kindle-cn-inline-character"src="Image00228.jpg"/>云盖而树华旗。使_句芒_其将行兮，吾欲往乎南嬉。

历_唐尧_于_崇山_兮，过_虞舜_于_九疑_。纷湛湛其差错兮，杂遝胶葛以方驰。骚扰冲苁其相纷挈兮，滂濞泱轧洒以林离。钻罗列聚丛以茏茸兮，衍曼流烂坛以陆离。径入_雷室_之砰磷郁律兮，洞出_鬼谷_之崫礨嵬<imgalt=""class="kindle-cn-inline-character"src="Image00229.jpg"/>。遍览八<imgalt=""class="kindle-cn-inline-character"src="Image00230.jpg"/>而观四荒兮，朅渡九江而越五河。经营_炎火_而浮_弱__水_兮，杭绝浮渚而涉_流沙_。奄息_总极_泛滥水嬉兮，使_灵娲_鼓瑟而舞_冯__夷_。时若<imgalt=""class="kindle-cn-inline-character"src="Image00224.jpg"/><imgalt=""class="kindle-cn-inline-character"src="Image00224.jpg"/>将混浊兮，召_屏翳_诛_风伯_而刑_雨师_。西望_昆仑_之轧沕洸忽兮，直径驰乎_三危_。排_阊阖_而入帝宫兮，载玉女而与之归。舒_阆__风_而摇集兮，亢乌腾而一止。低回_阴山_翔以纡曲兮，吾乃今目睹_西王__母_皬然白首。载胜而穴处兮，亦幸有三足乌为之使。必长生若此而不死兮，虽济万世不足以喜。

回车朅来兮，绝道_不周_，会食_幽都_。呼吸沆瀣兮餐朝霞，噍咀芝英兮叽琼华。<imgalt=""class="kindle-cn-inline-character"src="Image00231.jpg"/>侵浔而高纵兮，纷鸿涌而上厉。贯列缺之倒景兮，涉_丰隆_之滂沛。驰游道而修降兮，骛遗雾而远逝。迫区中之隘陕兮，舒节出乎北垠，遗屯骑于_玄阙_兮，轶先驱于_寒门_。下峥嵘而无地兮，上寥廓而无天。视眩眠而无见兮，听惝恍而无闻。乘虚无而上假兮，超无友而独存。
_相如_既奏《大人之颂》，天子大说，飘飘有凌云之气，似游天地之间意。
_相如_既病免，家居_茂陵_。天子曰：“_司马相如_病甚，可往后悉取其书；若不然，后失之矣。”使_所忠_往，而_相如_已死，家无书。问其妻，对曰：“_长卿_固未尝有书也，时时著书，人又取去，即空居。_长卿_未死时，为一卷书，曰有使者来求书，奏之。无他书。”其遗札书言封禅事，奏_所忠_。_忠_奏其书，天子异之。其书曰：

伊上古之初肇，自昊穹兮生民，历撰列辟，以迄于_秦_。率迩者踵武，逖听者风声。纷纶葳蕤，堙灭而不称者，不可胜数也。续《昭夏》，崇号谥，略可道者七十有二君。罔若淑而不昌，畴逆失而能存？

_轩辕_之前，遐哉邈乎，其详不可得闻也。_五三_《六经》载籍之传，维见可观也。《书》曰“元首明哉，股肱良哉”。因斯以谈，君莫盛于_唐尧_，臣莫贤于_后稷_。_后稷_创业于_唐_，_公刘_发迹于_西戎_，_文王_改制，爰_周_郅隆，大行越成，而后陵夷衰微，千载无声，岂不善始善终哉。然无异端，慎所由于前，谨遗教于后耳。故轨迹夷易，易遵也；湛恩蒙涌，易丰也；宪度著明，易则也；垂统理顺，易继也。是以业隆于襁褓而崇冠于二后。揆厥所元，终都攸卒，未有殊尤绝迹可考于今者也。然犹蹑_梁父_，登_泰山_，建显号，施尊名。_大汉_之德，逢涌原泉，沕潏漫衍，旁魄四塞，云専雾散，上畅九垓，下溯八埏。怀生之类沾濡浸润，协气横流，武节飘逝，迩陕游原，迥阔泳沫，首恶湮没，暗昧昭晢，昆虫凯泽，回首面内。然后囿驺虞之珍群，徼麋鹿之怪兽，䆃一茎六穗于庖，牺双觡共抵之兽，获_周_馀珍收龟于_岐_，招翠黄乘龙于沼。鬼神接_灵圉_，宾于闲馆。奇物谲诡，俶傥穷变。钦哉，符瑞臻兹，犹以为薄，不敢道封禅。盖_周_跃鱼陨杭，休之以燎，微夫斯之为符也，以登介丘，不亦恧乎！进让之道，其何爽与？

于是大司马进曰：“陛下仁育群生，义征不憓，诸_夏_乐贡，百蛮执贽，德侔往初，功无与二，休烈浃洽，符瑞众变，期应绍至，不特创见。意者_泰山_、_梁父_设坛场望幸，盖号以况荣，上帝垂恩储祉，将以荐成，陛下谦让而弗发也。挈三神之欢，缺王道之仪，群臣恧焉。或谓且天为质暗，珍符固不可辞；若然辞之，是_泰山_靡记而_梁父_靡幾也。亦各并时而荣，咸济世而屈，说者尚何称于后，而云七十二君乎？夫修德以锡符，奉符以行事，不为进越。故圣王弗替，而修礼地祇，谒款天神，勒功_中岳_，以彰至尊，舒盛德，发号荣，受厚福，以浸黎民也。皇皇哉斯事！天下之壮观，王者之丕业，不可贬也。愿陛下全之。而后因杂荐绅先生之略术，使获燿日月之末光绝炎，以展采错事，犹兼正列其义，校饬厥文，作《春秋》一艺，将袭旧六为七，摅之无穷，俾万世得激清流，扬微波，蜚英声，腾茂实。前圣之所以永保鸿名而常为称首者用此，宜命掌故悉奏其义而览焉。”

于是天子沛然改容，曰：“愉乎，朕其试哉！”乃迁思回虑，总公卿之议，询封禅之事，诗大泽之博，广符瑞之富。乃作颂曰：
自我天覆，云之油油。甘露时雨，厥壤可游。滋液渗漉，何生不育；嘉谷六穗，我穑曷蓄。非唯雨之，又润泽之；非唯濡之，泛専濩之。万物熙熙，怀而慕思。名山显位，望君之来。君乎君乎，侯不迈哉！般般之兽，乐我君囿；白质黑章，其仪可喜；旼旼睦睦，君子之能。盖闻其声，今观其来。厥涂靡踪，天瑞之征。兹亦于_舜_，_虞氏_以兴。濯濯之麟，游彼灵畤。孟冬十月，君俎郊祀。驰我君舆，帝以享祉。_三代_之前，盖未尝有。宛宛黄龙，兴德而升；采色炫燿，熿炳<imgalt=""class="kindle-cn-inline-character"src="Image00032.jpg"/>煌。正阳显见，觉寤黎蒸。于传载之，云受命所乘。厥之有章，不必谆谆。依类托寓，谕以封峦。
披艺观之，天人之际已交，上下相发允答。圣王之德，兢兢翼翼也。故曰“兴必虑衰，安必思危”。是以_汤武_至尊严，不失肃祗；_舜_在假典，顾省厥遗：此之谓也。

_司马相如_既卒五岁，天子始祭_后土_，八年而遂先礼_中岳_，封于_太山_，至_梁父_禅_肃然_。

_相如_他所著，若《遗平陵侯书》、《与五公子相难》、《草本书》篇不采，采其尤著公卿者云。

_太史公_曰：《春秋》推见至隐，《易》本隐之以显，《大雅》言王公大人而德逮黎庶，《小雅》讥小己之得失，其流及上。所以言虽外殊，其合德一也。_相如_虽多虚辞滥说，然其要归引之节俭，此与《诗》之风谏何异。_杨雄_以为靡丽之赋，劝百风一，犹驰骋_郑卫_之声，曲终而奏雅，不已亏乎？余采其语可论者著于篇。
