---
title:"史记卷一百一十五朝鲜列传第五十五"
book:"史记"
---
_朝鲜王满_者，故_燕_人也。自始全_燕_时尝略属_真番_、_朝鲜_，为置吏，筑鄣塞。_秦_灭_燕_，属_辽东_外徼。_汉_兴，为其远难守，复修_辽东_故塞，至<imgalt=""class="kindle-cn-inline-character"src="Image00153.jpg"/>_水_为界，属_燕_。_燕王卢绾_反，入_匈奴_，_满_亡命，聚党千馀人，魋结蛮夷服而东走出塞，渡<imgalt=""class="kindle-cn-inline-character"src="Image00153.jpg"/>_水_，居_秦_故空地上下鄣，稍役属_真番_、_朝鲜_蛮夷及故_燕_、_齐_亡命者王之，都_王险_。

会_孝惠_、_高后_时天下初定，_辽东_太守即约_满_为外臣，保塞外蛮夷，无使盗边；诸蛮夷君长欲入见天子，勿得禁止。以闻，上许之，以故_满_得兵威财物侵降其旁小邑，_真番_、_临屯_皆来服属，方数千里。

传子至孙_右渠_，所诱_汉_亡人滋多，又未尝入见；_真番_旁众国欲上书见天子，又拥阏不通。_元封_二年，_汉_使_涉何_谯谕_右渠_，终不肯奉诏。_何_去至界上，临<imgalt=""class="kindle-cn-inline-character"src="Image00153.jpg"/>_水_，使御刺杀送_何_者_朝鲜_裨王_长_，即渡，驰入塞，遂归报天子曰“杀_朝鲜_将”。上为其名美，即不诘，拜_何_为_辽东_东部都尉。_朝鲜_怨_何_，发兵袭攻杀_何_。

天子募罪人击_朝鲜_。其秋，遣楼船将军_杨仆_从_齐_浮_渤海_；兵五万人，左将军_荀彘_出_辽东_：讨_右渠_。_右渠_发兵距险。左将军卒正_多_率_辽东_兵先纵，败散，_多_还走，坐法斩。楼船将军将_齐_兵七千人先至_王险_。_右渠_城守，窥知楼船军少，即出城击楼船，楼船军败散走。将军_杨仆_失其众，遁山中十馀日，稍求收散卒，复聚。左将军击_朝鲜<imgalt=""class="kindle-cn-inline-character"src="Image00153.jpg"/>水_西军，未能破自前。

天子为两将未有利，乃使_卫山_因兵威往谕_右渠_。_右渠_见使者顿首谢：“愿降，恐两将诈杀臣；今见信节，请服降。”遣太子入谢，献马五千匹，及馈军粮。人众万馀，持兵，方渡<imgalt=""class="kindle-cn-inline-character"src="Image00153.jpg"/>_水_，使者及左将军疑其为变，谓太子已服降，宜命人毋持兵。太子亦疑使者左将军诈杀之，遂不渡<imgalt=""class="kindle-cn-inline-character"src="Image00153.jpg"/>_水_，复引归。_山_还报天子，天子诛_山_。

左将军破<imgalt=""class="kindle-cn-inline-character"src="Image00153.jpg"/>_水_上军，乃前，至城下，围其西北。楼船亦往会，居城南。_右渠_遂坚守城，数月未能下。

左将军素侍中，幸，将_燕代_卒，悍，乘胜，军多骄。楼船将_齐_卒，入海，固已多败亡；其先与_右渠_战，困辱亡卒，卒皆恐，将心惭，其围_右渠_，常持和节。左将军急击之，_朝鲜_大臣乃阴间使人私约降楼船，往来言，尚未肯决。左将军数与楼船期战，楼船欲急就其约，不会；左将军亦使人求间郤降下_朝鲜_，_朝鲜_不肯，心附楼船：以故两将不相能。左将军心意楼船前有失军罪，今与_朝鲜_私善而又不降，疑其有反计，未敢发。天子曰将率不能，前乃使_卫山_谕降_右渠_，_右渠_遣太子，_山_使不能<imgalt=""class="kindle-cn-inline-character"src="Image00154.jpg"/>决，与左将军计相误，卒沮约。今两将围城，又乖异，以故久不决。使_济南_太守_公孙遂_往正之，有便宜得以从事。_遂_至，左将军曰：“_朝鲜_当下久矣，不下者有状。”言楼船数朝不会，具以素所意告_遂_，曰：“今如此不取，恐为大害，非独楼船，又且与_朝鲜_共灭吾军。”_遂_亦以为然，而以节召楼船将军入左将军营计事，即命左将军麾下执捕楼船将军，并其军，以报天子。天子诛_遂_。

左将军已并两军，即急击_朝鲜_。_朝鲜_相_路人_、相_韩阴_、尼谿相_参_、将军_王_<imgalt=""class="kindle-cn-inline-character"src="Image00155.jpg"/>相与谋曰：“始欲降楼船，楼船今执，独左将军并将，战益急，恐不能与，王又不肯降。”_阴_、<imgalt=""class="kindle-cn-inline-character"src="Image00155.jpg"/>、_路人_皆亡降_汉_。_路人_道死。_元封_三年夏，尼谿相_参_乃使人杀_朝鲜王右渠_来降。_王险城_未下，故_右渠_之大臣_成巳_又反，复攻吏。左将军使_右渠_子_长降_、相_路人_之子_最_告谕其民，诛_成巳_，以故遂定_朝__鲜_，为四郡。封_参_为<imgalt=""class="kindle-cn-inline-character"src="Image00156.jpg"/>_清侯_，_阴_为_狄苴侯_，<imgalt=""class="kindle-cn-inline-character"src="Image00155.jpg"/>为_平州侯_，_长降_为_幾侯_。_最_以父死颇有功，为_温阳侯_。

左将军征至，坐争功相嫉，乖计，弃市。楼船将军亦坐兵至_洌口_，当待左将军，擅先纵，失亡多，当诛，赎为庶人。

_太史公_曰：_右渠_负固，国以绝祀。_涉何_诬功，为兵发首。楼船将狭，及难离咎。悔失_番禺_，乃反见疑。_荀彘_争劳，与_遂_皆诛。两军俱辱，将率莫侯矣。
